https://japr.ut.ac.ir/article_95766.html,هدف از پژوهش حاضر، بررسی اثربخشی مداخلۀ مبتنی بر تئوری تغییر ذهنیت دوئیک بر جهت‌گیری منفی به مشکل و ناامیدی در دانش‌آموزان دبیرستانی بود. روش پژوهش برحسب هدف کاربردی و برحسب شیوۀ انجام، نیمه‌آزمایشی با طرح پیش‌آزمون-پس‌آزمون و گروه گواه بود. جامعۀ آماری شامل دانش‌آموزان دختر دبیرستانی (دورۀ دوم) شهر اصفهان در سال تحصیلی 1400-1399 بود که به روش نمونه‌گیری تصادفی چندمرحله‌ای انتخاب شدند. ابزار پژوهش مقیاس‌های جهت‌گیری منفی به مشکل (NPOQ) و ناامیدی بک (BHS) بود. 183 دانش‌آموز پرسشنامه‌ها را تکمیل کردند. در مرحلۀ اول غربالگری، 50 دانش‌آموز که نمرات بالاتری به‌دست آوردند به روش نمونه‌گیری هدفمند انتخاب شدند. در مرحلۀ دوم، براساس ملاک‌های ورودی، 30 نفر به‌صورت تصادفی در گروه مداخلۀ تغییر ذهنیت دوئیک (15 نفر) و گروه کنترل (15 نفر) جای‌دهی شدند. گروه آزمایش هشت جلسۀ 90 دقیقه‌ای مداخلۀ گروهی دریافت کردند. داده‌ها با استفاده از تحلیل کوواریانس مانکوا و نرم‌افزار SPSS-23 تحلیل شد. یافته‌ها نشان داد در پس‌آزمون جهت‌گیری منفی به مشکل، بین گروه‌ها تفاوت معنی‌داری وجود دارد (01/0>P) و مداخله تغییر ذهنیت موجب کاهش جهت‌گیری منفی به مشکل شده است، اما در متغیر احساس ناامیدی، تنها بر ابعاد ناامیدی در دستیابی به خواسته‌ها و انتظار منفی از آینده اثربخش بوده است. براساس نتایج مداخلۀ انگیزشی تغییر ذهنیت دوئیک با ارائۀ راهبردهای انگیزشی و جهت‌گیری مثبت، کاهش انتظارات منفی از آینده و امیدواری در دستیابی به خواسته‌ها موجب تغییر نگرش در دانش‌آموزان می‌شود و آنان را به‌سوی اهداف امیدوارانه همراه با اندیشۀ مثبت نسبت به حل مسائل سوق می‌دهد. از این‌رو پیشنهاد می‌شود از این مداخله در جهت کاهش و بهبود مشکلات روان‌شناختی دانش‌آموزان استفاده شود.,"احساس ناامیدی,تغییر ذهنیت دوئیک,جهت‌گیری منفی به مشکل,دوران کرونا"
https://japr.ut.ac.ir/article_95674.html,هدف از پژوهش حاضر، بررسی ویژگی‌های روانسنجی مقیاس امید‌شغلی (WH)، در دانشجویان بود. نمونه پژوهش شامل 292 دانشجو (188دختر و 104 پسر) بود که به روش نمونه‌گیری طبقه‌ای‌نسبتی انتخاب شدند. ابزارهای مورد استفاده در پژوهش حاضر مقیاس ‌امیدشغلی و پرسشنامه خودکارآمدی‌عمومی بود. به منظور بررسی روایی از تحلیل عاملی تأییدی تک‌گروهی و چندگروهی و روایی‌همگرا، از نرم افزار AMOS و برای بررسی پایایی، همسانی درونی این مقیاس با استفاده از نرم افزار SPSS، استفاده شد. نتایج تحلیل عاملی تأییدی تک گروهی، مدل‌اندازه-گیری که در آن امیدشغلی یک سازه مرتبه دوم، و اهداف، عاملیت و گذرگاه به عنوان عوامل‌مرتبه اول در نظر گرفته شده بودند را تأیید کرد. نتایج تحلیل تأییدی چندگروهی، تغییرناپذیری‌بین‌گروهی ساختار‌عاملی، بارهای‌عاملی، مقادیر خطای‌ واریانس‌ها و کوواریانس‌های‌بین‌عاملی، مقیاس امیدشغلی را در دو گروه دانشجویان دختر و پسر نشان داد. همبستگی امید‌شغلی و خودکارآمدی معنادار به دست آمد (01/0 > p، 47/0 = r). همچنین ضرایب آلفای کرونباخ برای کل مقیاس 90/0 و برای زیر مقیاس‌های اهداف 71/0، عاملیت 81/0 و گذرگاه 74/0 برآورد شد. نتایج پژوهش حاضر که با تأکید بر تغییرناپذیری ساختار عاملی این مقیاس در بین دانشجویان دختر و پسر نشان داد که مقیاس امیدشغلی در دو گروه از نظر مفهومی، سازه مشابهی، را اندازه‌گیری می‌کند.,"تحلیل عامل تأییدی چندگروهی,تغییرناپذیری,ساختار عاملی,مقیاس امیدشغلی,ویژگیهای روانسنجی"
https://japr.ut.ac.ir/article_95630.html,هدف پژوهش حاضر، بررسی نقش واسطه‌ای تاب‌آوری و رفتارهای سلامت در رابطۀ هوش هیجانی و سازگاری اجتماعی در دانشجویان دانشگاه شهید بهشتی بود. روش پژوهش توصیفی و از نوع همبستگی بود. جامعۀ آماری شامل کلیۀ دانشجویان دختر و پسر دانشکده‌های دانشگاه شهید بهشتی شهر تهران در نیمسال اول سال تحصیلی 1398-1397 بود که به تعداد 400 دانشجو شامل 222 دختر و 178 پسر به روش نمونه‌گیری دردسترس به‌عنوان نمونه انتخاب شدند. برای اندازه‌گیری متغیرهای پژوهش، از ابزارهای سنجش شامل پرسشنامۀ تاب‌آوری (CD-RISC) نسخۀ تجدیدنظرشدۀ دوم، پرسشنامۀ نیمرخ سبک زندگی ارتقادهندۀ سلامت (HPLP-II)، پرسشنامۀ هوش هیجانی (EISS) و پرسشنامۀ سازگاری اجتماعی (BAI) استفاده شد و آزمودنی‌ها با زمان پیش‌بینی‌شده به پرسشنامه‌ها پاسخ دادند. داده‌ها به روش مدل‌یابی معادلات ساختاری با ترکیب روش‌های تحلیل مسیر و تحلیل‌عاملی تأییدی به کمک نرم‌افزارهای AMOS-20 و SPSS-24 تجزیه و تحلیل ‌ شدند. یافته‌ها نشان داد مدل مفروض اصلاح‌شدۀ میانجی‌گری نسبی تاب‌آوری روان‌شناختی و رفتارهای سبک زندگی سلامت‌محور در رابطۀ بین هوش هیجانی با سازگاری اجتماعی با داده‌ها برازش مطلوبی دارد؛ بنابراین می‌توان نتیجه گرفت تلاش‌های آموزشی مداخله‌ای، مانند برنامۀ آموزش تاب‌آوری، به‌علت نقش واسطه‌ای تاب‌آوری می‌تواند بر رابطۀ بین هوش هیجانی و سازگاری اجتماعی تأثیر مثبت بگذارد.,"تاب‌آوری,سازگاری اجتماعی,هوش هیجانی"
https://japr.ut.ac.ir/article_95628.html,پژوهش حاضر با هدف بررسی اثربخشی طرحوارهدرمانی بر نشخوار فکری، افسردگی و کارکرد شخصیت زنان مبتلاء به پرخوری عصبی انجام شد. روش پژوهش نیمه تجربی از نوع پیش‌آزمون-پس ‌آزمون با گروه کنترل بود. جامعه آماری این پژوهش زنان مبتلا به پرخوری عصبی شهر تهران در سال 1402 بودند. با توجه به ملاک‌های ورود به پژوهش 30 زن به صورت تصادفی در گروه آزمایش و گواه جایدهی شدند. گروه‌ها با پرسشنامه‌های نشخوار فکری (RQ)، افسردگی بک (BDI) و کارکرد شخصیت (PFQ) مورد سنجش قرار گرفتند. پس از 10 جلسه 90 دقیقه‌ای طرحواره درمانی برای گروه آزمایش، مجددا شرکت‌کنندگان به پرسشنامه پژوهش پاسخ دادند. داده‌های به دست آمده با آزمون تحلیل کوواریانس چند متغیره توسط SPSS-24 تحلیل شدند. نتایج پژوهش حاضر نشان داد که طرحواره درمانی به صورت معناداری باعث کاهش نشخوار فکری (51/23F=)، افسردگی (04/50F=)، و افزایش صمیمیت (16/47F=)، همدلی (83/41F=)، خود جهت‌دهی (04/30F=) و هویت (77/32F=) در در زنان مبتلا به پرخوری عصبی می‌شود (01/0>P). بر اساس نتایج، طرحواره‌درمانی توانسته است باعث کاهش اختلالات روان‌شناختی و بهبود کارکرد شخصیت زنان مبتلا به پرخوری عصبی شود. از آنجایی که همه‌گیری کووید-19 تغییرات بسیار گسترده‌ای در سبک زندگی افراد ایجاد کرده است، می‌بایست تدابیری در جهت شناسایی گروه‌های آسیب‌پذیر اتخاذ کرد.,"افسردگی,پرخوری عصبی,طرحواره درمانی,کارکرد شخصیت,نشخوار فکری"
https://japr.ut.ac.ir/article_95618.html,این پژوهش با هدف شناسایی تجارب درمانگران ایرانی از مراجعان دشوار و واکاوی راهبردهای آنان انجام شد. روش پژوهش کاربردی و از نوع کیفی پدیدارشناسی بود. جامعۀ آماری پژوهش شامل درمانگران فعال شهر تهران در سال 1401-1400 بود. نمونه‌گیری به‌صورت هدفمند و تا مرز اشباع و نهایتاً انتخاب 17 درمانگر ادامه یافت. با شرکت‌کنندگان مصاحبه‌های نیمه‌ساختاریافته انجام گرفت. به‌منظور تحلیل داده‌ها از روش تحلیل مضمون کلایزی استفاده شد. تحلیل داده‌ها به شناسایی60 مفهوم اولیه، 9 مضمون فرعی و ۲ مضمون اصلی منجر شد. مضامین اصلی شامل دو مضمون بود: 1. راهبردهای مؤثر درون جلسه درمان (شامل: راهبردهای ارتباط درمانی، راهبردهای مدیریت فرایند، راهبردهای تخصصی در ارتباط با مراجعان دارای مشکلات زناشویی، راهبردهای تخصصی در ارتباط با مراجعان دارای مشکلات خانوادگی و راهبردهای تخصصی در ارتباط با مراجعان دارای اختلال شخصیت) و 2. راهبردهای مؤثر خارج از جلسۀ درمان (شامل: راهبردهای کلی اجتماعی، راهبردهای حمایتی در ارتباط با مراجعان دارای اختلال شخصیت، راهبردهای اجرایی در ارتباط با مراجعان دارای مشکلات زناشویی و خانوادگی و راهبردهای کلی خودمراقبتی درمانگران). درمجموع نتایج این پژوهش نشان داد میزان مطلوب‌بودن یا نبودن کیفیت خدمات به مراجعان دشوار به نحوۀ به‌کارگیری راهبردهای درمانگران بستگی دارد؛ بنابراین دریافت ناظر و آموزش درست در این زمینه ضرورت دارد.,"راهبردها,روان‌درمانگران,روش کیفی,مراجعان دشوار,مشاوران"
https://japr.ut.ac.ir/article_95434.html,هدف: پژوهش حاضر با هدف تعیین نقش میانجی نظم‌بخشی هیجان در رابطه بین اضطراب کرونا و کیفیت زندگی مرتبط با سلامت دانشجویان انجام شد. روش: در یک مطالعه توصیفی-مقطعی، از میان 18 هزار دانشجو در استان گیلان، در زمستان 1399، 369 دانشجو (زن و مرد) به صورت تصادفی انتخاب و به پرسشنامه‌های زمینه‌یابی سلامت (SF-36)، پرسشنامه مهارت‌های نظم‌بخشی هیجان (ERSQ) و مقیاس اضطراب بیماری کرونا (CDAS) که به شکل برخط تنظیم شده بودند، داوطلبانه پاسخ دادند. پردازش داده‌ها با استفاده از ضریب همبستگی پیرسون و فن مدل‌یابی معادلات ساختاری بوسیله نرم افزار AMOS-24 انجام شد. یافته‌ها: نتایج نشان داد بین اضطراب بیماری کرونا ویروس و کیفیت زندگی مرتبط با سلامت و نظم‌بخشی هیجان رابطۀ منفی و معنادار وجود داشت (01/0p<). مدل میانجی نیز برازش مطلوبی دارد (944/0CFI=،074/0RMSEA=). تحلیل بوت‌استراپ در برنامه MACRO نرم‌افزار SPSS-24 آشکار ساخت نظم‌بخشی هیجان در رابطه بین اضطراب کرونا و کیفیت زندگی مرتبط با سلامت نقش میانجیگرانه معنی‌دار ندارد (1998/0p=). نتیجه‌گیری: براساس نتایج حاصل، می‌توان گفت به دلیل نقش پراهمیت اضطراب بر کیفیت زندگی مرتبط به سلامت، لازم است درمانگران و مسئولین سیاست‌گذاری‌های کلان بهداشتی در مواجهه با شرایط بهداشتی و سلامتی، مساله مواجهه سازگارانه با اضطراب را در کاربست اقدامات خود قرار دهند.,"اضطراب,رفتار سلامت,کووید-19,کیفیت زندگی,نظم بخشی هیجان"
https://japr.ut.ac.ir/article_95382.html,پژوهش حاضر با هدف بررسی رفتار جستجوی اطلاعات ایرانیان در اینترنت در دوره کووید-۱۹ انجام‌شده و به بررسی ارتباط اوج‌گیری بیماری با جستجوی‌های انجام‌شده در اینترنت پرداخته است. این پژوهش از نظر هدف، بنیادین و از لحاظ روش پژوهش، توصیفی بود. جامعه آماری، جستجوهای انجام‌شده ایرانیان از بهمن 1398 تا فروردین 1401 و نمونه موردبررسی، مفاهیم جستجو شده مرتبط با اضطراب و سلامت روان بوده است . بخش اول داده‌ها جستجوهایی بوده که از سایت گوگل ترندز، در آذر 1401 استخراج شد، بخش دوم داده‌ها، آمار روزانه مرگ و مبتلایان جدید از سایت دانشگاه جان هاپکینز دریافت شد. تجزیه‌وتحلیل داده‌ها با آزمون علیت گرنجر و همبستگی پیرسون به کمک Python ورژن 3.12 انجام شد. نتایج نشان می‌دهد، جستجوی مفاهیم مرتبط با اضطراب در آغاز همه‌گیری رشد کرده است ، میزان جستجوی مفاهیم اضطرابی در ابتدای همه‌گیری با تعداد مرگ بر اثر بیماری همبستگی مثبت و معناداری دارد به صورتی است که با افزایش آمار مرگ میزان جستجوی‌های اضطرابی با فاصله چند روز افزایش می‌باید و با کاهش مرگ این جستجوها کمتر می‌شود اما پس از چند ماه، روند جستجوهای اضطرابی کاهش‌یافته و دیگر با تعداد مرگ رابطه‌ای نداشته است . در آغاز همه‌گیری جستجوی درمان روان‌شناختی ناچیز است اما پس از 9 ماه افزایش پیدا می‌کند و با افزایش آمار مرگ این جستجوها نیز بیشتر شده است. نتایج نشان می‌دهد جستجوهای انجام‌شده در اینترنت می‌تواند ابزاری مفید برای پایش دغدغه‌های جامعه باشد.,"اضطراب,درمان روان‌شناختی,سواد سلامت,کووید-19,گوگل ترندز"
https://japr.ut.ac.ir/article_95258.html,زمینه و هدف: پژوهش حاضر با هدف مقایسه اثربخشی گروه درمانی‌های مبتنی بر پذیرش و تعهد و طرحواره بر سبک مقابله-ای اجتناب در افراد چاق و دارای اضافه وزن مبتلا به خوردن هیجانی انجام گردید.روش بررسی: پژوهش حاضر از نوع پژوهش‌های نیمه آزمایشی بود که در آن از طرح پیش آزمون پس آزمون با گروه کنترل استفاده شد. جامعه آماری پژوهش مشتمل بر کلیه افراد دارای اضافه‌وزن و چاقی بود که از شهریور تا آذر 1399 به مراکز تغذیه زیرنظر وزارت بهداشت جهت درمان مشکلات مرتبط با چاقی خود مراجعه کرده بودند. یافته‌ها: نتایج نشان داد که درمان‌های گروهی مبتنی بر پذیرش و تعهد و طرحواره درمانی بر سبک مقابله‌ای اجتناب در افراد چاق و دارای اضافه وزن مبتلا به پرخوری هیجانی موثر بوده و باعث کاهش اجتناب گروه‌های آزمایش در مقایسه با گروه کنترل گردیده است.نتیجه‌گیری: مبتنی بر یافته‌های به دست آمده می‌توان این‌گونه استنباط نمود که گروه درمانی‌های مبتنی بر پذیرش و تعهد و طرح واره درمانی می‌تواند منجر به کاهش استفاده از سبک مقابله‌ای اجتناب در افراد چاق و دارای اضافه وزن مبتلا به خوردن هیجانی گردد.کلیدواژه‌ها: درمان مبتنی بر پذیرش و تعهد، طرحواره درمانی، سبک مقابله‌ای اجتناب، خوردن هیجانی,"درمان مبتنی بر پذیرش و تعهد,طرحواره درمانی,سبک مقابله‌ای اجتناب,خوردن هیجانی"
https://japr.ut.ac.ir/article_95252.html,پژوهش حاضر با هدف بررسی اثربخشی طولی دورۀ مجازی تربیت مربی خلاقیت به‌منظور توانمندسازی معلمان مناطق محروم انجام گرفت. روش پژوهش، کیفی از نوع پدیدارشناسی توصیفی بود. جامعۀ آماری پژوهش شامل تمامی شرکت‌کنندگان دوره‌های تربیت مربی خلاقیت شهر تهران در سال 1400 بود. در پژوهشی کیفی در سال 1401، مشارکت‌کنندگان در انتهای ترم اول برگزاری کارگاه با درنظرگرفتن ملاک‌های ورود و خروج به‌صورت هدفمند انتخاب شدند و پس از مصاحبۀ عمیق نیمه‌ساختاریافته با 14 نفر (4 مرد و 10 زن) از مشارکت‌کنندگان، اشباع نسبی حاصل شد. در پژوهش حاضر به‌منظور بررسی اثربخشی طولی این دوره، مصاحبه‌های نیمه‌ساختاریافتۀ مجددی با همان نمونۀ آماری در انتهای ترم چهارم برگزاری کارگاه انجام گرفت. از تحلیل داده‌ها با نرم‌افزار MAXQDA12، 818 واحد معنایی، 12 مضمون فرعی و 3 مضمون اصلی به‌دست آمد که در مقایسه با ترم اول، تعداد واحدهای معنایی افزایش یافته و 28 واحد معنایی جدید اضافه شده بودند. مضامین استخراج‌شده از مصاحبه‌های مربوط به ترم چهارم به کمک روش تحلیل مضمون و مقایسه با مضامین استخراج‌شده و نیز تعداد تکرار آن‌ها در مصاحبه‌های مربوط به پایان ترم اول نشان داد تغییرات معناداری در بعد دانش مشارکت‌کنندگان در مضامین بازآفرینی تعریف خلاقیت، بازیابی اجزای تفکر واگرا، شناخت ویژگی‌های کلاس خلاق و شناسایی موانع خلاقیت اتفاق افتاده است. در بعد نگرش نیز تخیل و خلاقیت، چارچوب‌ها و کلیشه‌های ذهنی، نقش خلاقیت در محرومیت‌زدایی و در بعد مهارت، کاربرد تکنیک‌های خلاقیت در زندگی شخصی و حرفه‌ای و ایده‌سازی برای کاربرد مهارت‌های خلاقانه در مناطق محروم نسبت به ترم اول به‌صورت معناداری ارتقا یافته بودند. درنتیجه، اجرای این دوره برای توانمندسازی معلمان در آموزش مهارت خلاقیت پیشنهاد می‌شود.‌,"دورۀ تربیت مربی خلاقیت,روش تحلیل مضمون,مطالعۀ طولی پدیدارشناسانه,مناطق محروم"
https://japr.ut.ac.ir/article_95242.html,"هدف پژوهش حاضر بررسی نقش واسطه ای بازداری هیجان در رابطه بین سطوح آگاهی هیجان و وقایع زندگی با نشانگان استرس پس از سانحه بود. روش پژوهش کاربردی و از نوع توصیفی_همبستگی است. جامعه آماری پژوهش شامل تمام افراد مراجعه کننده به مراکز مشاوره شهر خرم آباد، دورود و بروجرد در سال 1399 و 1400 بودند که از میان آنها 400 نفر به روش نمونه‌گیری در دسترس انتخاب شدند. ابزار پژوهش شامل پرسشنامه بازداری هیجان کلنر (EIS)؛ پرسشنامه سطوح اگاهی هیجان لین و شوارتز (LEAS)؛ چک لیست وقایع زندگی ,ودرز و همکاران (LEC-5) و فهرست اختلال استرس پس از ضربه براساس راهنمای تشخیصی و آماری اختلال‌های روانی- ویراست پنجم ودرز و همکاران (PCL-5)بود. برای تحلیل داده‌ها از نرم افزار SPSS و AMOS استفاده شد. در پژوهش حاضر ضریب مسیر غیرمستقیم بین وقایع زندگی و اختلال استرس پس از سانحه مثبت و ضریب مسیر غیرمستقیم بین سطوح آگاهی هیجان و اختلال استرس پس از سانحه منفی و در سطح 01/0 معنادار بود. براساس نتایج حاصل از پژوهش حاضر پیشنهاد می‌شود روان درمانگران و متخصصان این حوزه با بررسی وقایع زندگی افراد بر میزان آگاهی و بازداری هیجانی آنها در جهت کاهش نشانگان اختلال استرس پس از سانحه تمرکز کنند.","بازداری هیجان,سطوح آگاهی هیجان,وقایع زندگی,نشانگان استرس پس از سانحه"
https://japr.ut.ac.ir/article_95218.html,هدف از این پژوهش بررسی نقش میانجیگری هیجان آگاهی و عدم تحمل ابهام در رابطه میان ترس های دوران کودکی و سیستم های مغزی – رفتاری با علائم و نشانه های اختلال وسواسی جبری در دختران و پسران دبیرستانی شهرستان کوهدشت است. این پژوهش از نظر هدف، پژوهش بنیادی، از لحاظ روش پژوهش، توصیفی- همبستگی از نوع معادلات ساختاری می باشد. جامعه آماری این پژوهش کلیه دانش آموزان مشغول به تحصیل در مقطع متوسطه دوم در سال تحصیلی 1402- 1401 می باشد. در این پژوهش 441 نمونه وارد تجزیه و تحلیل شدند. برای جمع آوری داده ها از پرسشنامه های ترس های کودکی، سیستم های بازداری و فعال سازی رفتاری، آگاهی هیجانی ، عدم تحمل بلاتکلیفی و پرسشنامه وسواس فکری عملی استفاده شد. نتایج تجزیه و تحلیل داده ها نشان داد که مدل پیشنهادی برای سبب شناسی اختلال وسواسی جبری از برازش خوبی برخوردار بود. نتایج نشان داد که ترس های کودکی، سیستم های مغزی رفتاری، هیجان آگاهی و عدم تحمل ابهام به طور مستقیم بر اختلال وسواسی جبری اثر دارند. همچنین ترس های کودکی و سیستم های مغزی رفتاری هم به طور غیر مستقیم و از طریق هیجان آگاهی و عدم تحمل ابهام بر این اختلال تاثیرگذار هستند.,"ترس های کودکی,سیستم های مغزی رفتاری,هیجان آگاهی,عدم تحمل بلاتکلیفی,اختلال وسواسی جبری"
https://japr.ut.ac.ir/article_95162.html,هدف از پژوهش حاضر تعیین اثربخشی درمان گروهی مبتنی بر پذیرش و تعهد بر بهزیستی روان شناختی و شادکامی فرزندان طلاق بود. پژوهش حاضربه شیوه کاربردی و نیمه آزمایشی بوده و طرح آن به صورت پیش آزمون پس‌آزمون همراه با گروه کنترل و پیگیری بود. جامعه آماری پژوهش شامل کلیه فرزندان طلاق 13 تا 17 ساله ای بود که به شبکه های اجتماعی اینستاگرام، واتس اپ و تلگرام دسترسی داشتند. تعداد 30 نفر از آن ها به شیوه ی دردسترس انتخاب شد و به طور تصادفی در دو گروه کنترل و آزمایش جایگزین شد.گروه آزمایش به مدت 8 جلسه به شکل گروهی تحت درمان مبتنی بر پذیرش و تعهد قرار گرفت. ابزارهای مورد استفاده در این مطالعه شامل مقیاس بهزیستی روان شناختی ریف (RSPWB) و پرسشنامه شادکامی آکسفورد (OHI) بود. نتایج تحلیل واریانس مختلط با اندازه گیری مکرر (P<0/01 ) نشانگر افزایش نمرات بهزیستی روان شناختی و شادکامی افراد حاضر در گروه آزمایش در مقایسه با گروه کنترل بود و نتایج در مرحله پیگیری پایدار باقی مانده بود. بنابراین باتوجه به اثربخشی معنادار درمان گروهی مبتنی بر پذیرش و تعهد پیشنهاد می گردد از این درمان جهت افزایش شادکامی و بهبود بهزیستی روان شناختی فرزندان طلاق استفاده گردد.,"درمان پذیرش و تعهد,بهزیستی روان‌شناختی,شادکامی,طلاق"
https://japr.ut.ac.ir/article_95136.html,پژوهش حاضر با هدف تدوین بستۀ آموزش شادکامی اسلامی و ارزیابی اثربخشی آن بر سازگاری زناشویی و تاب‌آوری زوجین دارای تعارض زناشویی انجام گرفت. روش پژوهش در بخش کیفی، تحلیل مضمون به روش استقرایی و در قسمت کمی نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری پژوهش شامل زنان دارای تعارض زناشویی مراجعه‌کننده به مراکز مشاورۀ منطقۀ شرق تهران در شش‌ماهۀ اول 1399 بود. در این پژوهش، 26 زوج به روش نمونه‌گیری چندمرحله‌ای انتخاب و با گمارش تصادفی در گروه‌های آزمایش و گواه جای‌دهی شدند (28 نفر در گروه آزمایش و 24 نفر در گروه گواه). گروه آزمایش مداخلۀ بستۀ آموزش شادکامی اسلامی (8 جلسه) را طی دو ماه دریافت کردند. پرسشنامه‌های مورد استفاده شامل پرسشنامۀ تعارض زناشویی (MCQ)، پرسشنامۀ وضعیت زناشویی (MSQ) و پرسشنامۀ تاب‌آوری (RQ) بود. داده‌ها به شیوۀ تحلیل واریانس آمیخته به‌وسیلۀ نرم‌افزار آماری SPSS23 تجزیه و تحلیل شدند. نتایج نشان داد بستۀ آموزش شادکامی اسلامی، از نظر متخصصان دارای روایی محتوایی و اجرایی مناسب است. همچنین نتایج بیانگر آن بود که آموزش شادکامی اسلامی بر سازگاری زناشویی و تاب‌آوری زوجین دارای تعارض زناشویی تأثیر دارد (0001/0>p)؛ چنان‌که این مداخله به بهبود سازگاری زناشویی و تاب‌آوری زوجین منجر شده است. براساس یافته‌ها، آموزش شادکامی اسلامی با ایجاد ارتباط امن، حمایت‌کننده و همدلانه، آموزش مفهوم بخشش، توجه به پیامدهای مثبت صبر و شناسایی توانمندی و استعدادهای ذاتی زوجین در دسترسی به شادکامی، روشی کارآمد در جهت بهبود سازگاری زناشویی و تاب‌آوری زوجین است.,"تاب‌آوری,تعارض زناشویی,سازگاری زناشویی,شادکامی اسلامی"
https://japr.ut.ac.ir/article_95128.html,هدف پژوهش حاضر، مقایسه اثربخشی دو شیوه مداخله مبتنی بر آموزش با نرم افزار موسیقی و ارتباط تصویری بر حرکات کلیشه‌ای و هماهنگی چشم و دست در کودکان اوتیسم شهر آمل بود. پژوهش از نوع کاربردی و روش گردآوری اطلاعات کمی(نیمه آزمایشی) که با طرح پیش آزمون –پس‌آزمون و پیگیری انجام شد. جامعه پژوهش متشکل از کلیه کودکان مبتلا به اختلال اوتیسم در شهر آمل بود، که از بین آنان 45 نفر داوطلب (24 پسر و 21 دختر) در سه گروه به صورت تصادفی تقسیم شدند. از پرسشنامه تشخیصی اوتیسم (GARS) و آزمون حرکتی – دیداری (DTVP) استفاده گردید. آموزش نرم افزار موسیقی در10جلسه و روش ارتباط تصویری (PECS) در6 جلسه (هر جلسه 30 دقیقه) اجرا شد. داده‌ها از طریق تحلیل کووارایانس چند متغیره و آزمون تعقیبی LSD بوسیله نرم افزار spss24تحلیل گردیدند. نتایج بیانگر تفاوت در گروههای آزمایش با گروه گواه بود. برنامه های مداخله درمانی از اثرگذاری مطلوبی برخوردار بود. (05/0< P) نتایج آزمون پیگیری بیانگر ثبات مداخلات درمانی، پس از یکماه، در گروههای آزمایش بود. اثبات گردید که آموزش با نرم افزار موسیقی در بهبود وضعیت حرکات کلیشه‌ای و هماهنگی چشم و دست کودکان اوتیسم موثر بود، لذا استفاده از آن در کودکان اوتیسم پیشنهاد می‌گردد,"آموزش با نرم افزار موسیقی,آموزش تصویری (پکس),حرکات کلیشه‌ای,کودکان اوتیسم,هماهنگی چشم و دست"
https://japr.ut.ac.ir/article_95034.html,پژوهش حاضر با هدف بررسی اثربخشی کیفیت زندگی درمانی بر استرس ادراک شده و سرمایه‌ روان‌شناختی زنان مراقب سالمند شهرستان اردستان انجام گرفت. روش پژوهش حاضر نیمه‌آزمایشی با طرح پیش‌آزمون- پس‌آزمون با گروه گواه بود. جامعه آماری پژوهش حاضر را زنان مراقب سالمند شهرستان اردستان در سال 1399 تشکیل دادند که در خانواده خود از سالمند مراقبت می‌کردند. در این پژوهش تعداد 30 زن مراقب سالمند با روش نمونه‌گیری دردسترس انتخاب و با شیوه تصادفی در گروه‌های آزمایش و گواه جایدهی شدند (هر گروه 15 زن). گروه آزمایش مداخله کیفیت زندگی درمانی گروهی را طی دو ماه در 8 جلسه 75 دقیقه‌ای دریافت نمودند. پیش‌آزمون قبل از اجرای مداخله و پس‌آزمون پس از اتمام مداخله اجرا شد. پرسشنامه‌های مورد استفاده در این پژوهش شامل مقیاس استرس ادراک شده (کوهن، کاکارک و مرملستین، 1983) (PSS) و پرسشنامه سرمایه روان‌شناختی (لوتانز و اولیو، 2007) (PCQ) بود. داده‌های حاصل از پژوهش به شیوه تحلیل واریانس آمیخته با استفاده از نرم‌افزار آماری SPSS23 مورد تجزیه و تحلیل قرار گرفت. نتایج نشان داد که کیفیت زندگی درمانی بر استرس ادراک شده و سرمایه‌ روان‌شناختی زنان مراقب سالمند تأثیر معنادار دارد (001/0>p). ب,"استرس ادراک شده,کیفیت زندگی درمانی,سرمایه‌ روان‌شناختی,زنان مراقب سالمند"
https://japr.ut.ac.ir/article_94998.html,این پژوهش با هدف بررسی نقش واسطه‌ای مهار هیجان در رابطه بین دلبستگی به والدین و همسالان با اضطراب اجتماعی نوجوانان انجام گرفت. روش پژوهش حاضر توصیفی- همبستگی و به لحاظ هدف کاربردی بود. جامعۀ آماری شامل کلیه نوجوانان مقطع دوم متوسطه شهر تهران به تعداد 236000 نفر بود که در نیمه دوم سال تحصیلی 1399 – 1400 مشغول به تحصیل بودند. حجم نمونه‌ موردمطالعه شامل 568 دانش‌آموز (303 دختر و 265 پسر) بود که به شیوۀ نمونه‌گیری خوشه‌ای چندمرحله‌ای انتخاب و به پرسشنامه‌های دلبستگی به والدین و همسالان (IPPA)، مهار هیجان (ECQ2) و هراس اجتماعی (SPIN) پاسخ دادند. در نهایت تحلیل داده‌ها با استفاده از نرم‌افزار 24AMOS و روش مدل‌یابی معادلات ساختاری صورت گرفت. بر اساس یافته‌ها هم دلبستگی به والدین و هم دلبستگی به همسالان با اضطراب اجتماعی نوجوانان رابطه منفی و معنادار داشت (01/0>P). همچنین رابطه بین مهار هیجانی با اضطراب اجتماعی نوجوانان مثبت و معنادار بود (01/0>P) و مهار هیجانی توانست به‌صورت معناداری (01/0>P) رابطه بین دلبستگی به والدین و همسالان با اضطراب اجتماعی نوجوانان را میانجی‌گری کند. نتایج این مطالعه کیفیت رابطه با والدین و همسالان را به‌عنوان منابع حمایت‌کننده‌ای که می‌توانند نقشی برجسته در کاهش اضطراب اجتماعی نوجوانان داشته باشند مورد تأکید قرار می‌دهد.,"اضطراب اجتماعی,دلبستگی به والدین,دلبستگی به همسالان,مهار هیجان"
https://japr.ut.ac.ir/article_94920.html,مطالعۀ حاضر با هدف ارزیابی اثربخشی برنامۀ بازی‌های تعاملی حسی و حرکتی خانواده‌محور بر تقویت مهارت‌های حرکتی و رشدی کودکان 12 تا 24 ماهۀ کم‌وزن در هنگام تولد صورت گرفت. طرح پژوهش از نوع آمیخته (کیفی-کمی) بود. جامعۀ آماری، کودکان 12 تا 24 ماهۀ دارای کم‌وزنی هنگام تولد در شهر تهران در سال 1400 بودند. نمونه شامل 38 کودک 12 تا 24 ماهۀ کم‌وزن در هنگام تولد و مادران آن‌ها بود که به روش نمونه‌گیری دردسترس انتخاب شدند و به‌صورت تصادفی در دو گروه آزمایش و کنترل قرار گرفتند. ابزار تحقیق، مقیاس غربالگری تحولی کودک-ویرایش سوم و پرسشنامه‌های سنین و مراحل (ASQ3TM) بود که برای هردو گروه توزیع شد. ۱6 جلسه مداخله برای کودکان گروه آزمایش و 2 جلسه برنامۀ خانواده‌محور برای مادران آن‌ها درنظر گرفته شد. تجزیه و تحلیل داده‌ها، با نرم‌افزار تحلیل آماری SPSS نسخۀ 26 انجام گرفت. ابتدا متغیرها، نرمال‌بودن پیش‌فرض‌ها و مساوی‌بودن واریانس متغیرها در گروه‌ها بررسی و سپس با بهره‌گیری از تحلیل کوواریانس تک‌متغیره، فرضیات پژوهش مطالعه شدند. نتایج تحلیل کوواریانس نشان از اثربخشی برنامۀ بازی‌های تعاملی حسی و حرکتی خانواده‌محور بود. تفاوت معناداری بین پیش‌آزمون و پس‌آزمون در ابعاد مهارت‌های رشدی بین گروه آزمایش و کنترل نشان داده شد (۰۰۵/۰>P). این مطالعه نشان داد مهارت‌های حرکتی و رشدی در کودکان 12 تا 24 ماهۀ کم‌وزن در ‌هنگام تولد می‌تواند از طریق برنامه‌های با ساختار مناسب و همراه با سرگرمی تقویت شود. برای پژوهش‌های آتی، اثربخشی این برنامه روی کودکان با وزن طبیعی و همچنین مطالعات طولی پیشنهاد می‌شود.,"برنامۀ بازی‌های تعاملی حسی و حرکتی,کم‌وزنی,کودکان,مهارت‌های رشدی,مهارت‌های حرکتی"
https://japr.ut.ac.ir/article_94708.html,پژوهش حاضر با هدف ترکیب مطالعات انجام‌شده در حوزۀ اثربخشی مداخلات عصب‌روان‌شناختی بر کارکردهای اجرایی به‌وسیلۀ یک روند تحقیقی فراتحلیل انجام شد. جامعۀ آماری پژوهش شامل مطالعات در دسترس داخل کشور بود که در فاصلۀ سال‌های 1389 تا 1399 به‌صورت مقالۀ تمام متن، پایان‌نامه و طرح پژوهشی در فصلنامه‌ها و مجلات علمی-پژوهشی کشور و پایگاه‌های اطلاع‌رسانی جهاد دانشگاهی، مرکز تحقیقات کامپیوتری-علوم اسلامی و تارنمای خصوصی بانک مجلات ایران منتشر شده‌اند. پس از بررسی ملاک‌های ورود و خروج، از میان 126 پژوهش 71 عنوان انتخاب و 132 اندازۀ اثر تحلیل شدند. به‌منظور تجزیه و تحلیل داده‌ها از تحلیل حساسیت، نمودار قیفی، مدل‌های ثابت و تصادفی و تحلیل ناهمگنی در نرم‌افزار CMA نسخۀ 2 استفاده شد. نتایج نشان داد مداخلات عصب‌روان‌شناختی تأثیر معناداری بر کارکردهای اجرایی دارد و میزان اندازۀ اثر ترکیبی برای مدل اثرات تصادفی براساس ملاک کوهن، بزرگ به‌دست آمد (22/1ES=). همچنین نتایج نشان داد طبقۀ اختلال نقص‌توجه-بیش‌فعالی دارای بیشترین اندازۀ اثر در بین طبقات مختلف است و مداخلات عصب‌روان‌شناختی در بین کارکردهای اجرایی، بیشترین تأثیر را بر مؤلفۀ حافظۀ کاری دارد. درنتیجه به درمانگران و متخصصان پیشنهاد می‌شود مداخلات عصب‌روان‌شناختی را در راستای بهبود و ارتقای توانایی‌های حافظۀ کاری، توجه، بازداری و برنامه‌ریزی مراجعان به‌کار گیرند.,"فراتحلیل,کارکردهای اجرایی,مداخلۀ عصب‌روان‌شناختی"
https://japr.ut.ac.ir/article_94624.html,این پژوهش با هدف بررسی اثربخشی درمان شناختی مبتنی بر ذهن‌آگاهی بر انعطاف‌پذیری کنشی و همجوشی شناختی بیماران مبتلا به سندرم روده تحریک‌پذیر انجام گرفت. روش پژوهش نیمه‌آزمایشی با طرح پیش‌آزمون- پس‌آزمون با گروه گواه و دوره پیگیری دو ماهه بود. جامعه آماری این پژوهش شامل بیماران مبتلا به سندرم روده تحریک‌پذیر بودند که به مراکز درمانی و متخصصین گوارش شهر اصفهان در سال 1398 مراجعه کرده بودند. در این پژوهش پژوهشگر تعداد 27 فرد دارای بیماری IBS را به استفاده از نمونه‌گیری دردسترس انتخاب و با روش تصادفی در گروه‌های آزمایش و گواه جایدهی شدند. گروه آزمایش درمان شناختی مبتنی بر ذهن‌آگاهی (کابات‌زین، 2003) را طی دو ماه در 8 جلسه 75 دقیقه‌ای دریافت نمودند. پرسشنامه‌های مورد استفاده در این پژوهش شامل پرسشنامه انعطاف‌پذیری کنشی (دنیس و وندروال، 2010) (MFQ) و پرسشنامه همجوشی شناختی (گیلاندرز و همکاران، 2010) (CFQ) بود. داده‌ها به شیوه تحلیل واریانس آمیخته و آزمون تعقیبی بونفرنی مورد تجزیه و تحلیل قرار گرفت. نتایج نشان داد که درمان شناختی مبتنی بر ذهن‌آگاهی بر انعطاف‌پذیری کنشی و همجوشی شناختی افراد مبتلا به IBS تأثیر معنادار دارد (001/0>p).,"انعطاف‌پذیری کنشی,سندرم روده تحریک‌پذیر,درمان شناختی مبتنی بر ذهن‌آگاهی,همجوشی شناختی"
https://japr.ut.ac.ir/article_94612.html,تحریک الکتریکی جریان مستقیم فراجمجمه‌ای (tDCS) به عنوان یک گزینه درمانی جایگزین برای اختلالات روان‌پزشکی مختلف پیشنهاد شده است. این مطالعه با هدف بررسی اثربخشی tDCS بر نشانه‌های اختلال استرس پس از ضربه و بی‌لذتی انجام گرفت. این پژوهش از نوع مطالعات ‌آزمایشی دوسوکور بود که با طرح پیش‌آزمون-پس‌آزمون با گروه کنترل انجام گردید. جامعه‌ی ‌آماری شامل مردان نظامیِ مبتلا به PTSD بود که از اسفند ماه 1396تا فروردین 1399 به درمانگاه روان‌پزشکی بیمارستان بقیه‌الله الاعظم(عج) مراجعه کرده بودند. از این جامعه آماری، تعداد 40 نفر ( آزمایش=17، کنترل=16) به صورت دردسترس انتخاب شدند. گروه آزمایش 10 جلسه tDCS آنودال (2 میلی‌آمپر در قشر پیشانی پشتی-جانبی چپ (DLPFC) دریافت کردند، در حالی‌که گروه کنترل 10 جلسه تحریک ساختگی را تجربه کردند. داده‌ها نیز از طریق آزمون مانکووا تجزیه و تحلیل شد. یافته‌ها نشان داد که 41 درصد از بیماران به درمانtDCS پاسخ دادند و میزان کاهش نشانه‌های بی‌لذتی (038/0=p، 75/4= (1،20) F) و PTSD (006/0=p، 37/9= (1،20) F)، به طور معناداری در گروه آزمایش بیشتر از گروه کنترل بود. این مطالعه نشان داد که tDCS می‌تواند به‌عنوان یک تکنیک درمانی جدید و مکمل برای درمان نشانه‌های بی‌لذتی و PTSD در نظامیان مبتلا به PTSD در نظر گرفته شود.,"اختلال استرس پس از ضربه (PTSD),بی‌لذتی,تحریک الکتریکی جریان مستقیم فراجمجمه‌ای (tDCS)"
https://japr.ut.ac.ir/article_94528.html,پژوهش حاضر با هدف بررسی اثربخشی درمان مبتنی بر پذیرش و تعهد بر استرس ادراک‌شده و حس انسجام بیماران مبتلا به کولیت اولسراتیو انجام گرفت. روش پژوهش حاضر نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری شامل بیماران کولیت اولسراتیو مراجعه‌کننده به مرکز تحقیقات گوارش و کبد اصفهان (وابسته به بیمارستان الزهرا) در شش‌ماهۀ دوم سال 1398 بود. تعداد 25 بیمار کولیت اولسراتیو به روش نمونه‌گیری هدفمند انتخاب و با گمارش تصادفی در گروه‌های آزمایش و گواه جای‌دهی شدند. گروه آزمایش درمان مبتنی بر پذیرش و تعهد را طی دو ماه در ده جلسۀ 75 دقیقه‌ای دریافت کردند. پرسشنامه‌های مورد استفاده شامل مقیاس استرس ادراک‌شده (PSS) و پرسشنامۀ حس انسجام (SCQ) بود. داده‌ها به شیوۀ تحلیل واریانس آمیخته با استفاده از نرم‌افزار آماری SPSS-23 تجزیه و تحلیل شدند. نتایج نشان داد درمان مبتنی بر پذیرش و تعهد بر استرس ادراک‌شده و حس انسجام بیماران مبتلا به کولیت اولسراتیو تأثیر معنادار دارد (001/0p<). براساس یافته‌های پژوهش می‌توان نتیجه گرفت درمان مبتنی بر پذیرش و تعهد، با بهره‌گیری از شش فرایند اصلی پذیرش، گسلش، خود به‌عنوان زمینه، ارتباط با زمان حال، ارزش‌ها و عمل متعهدانه می‌تواند به‌عنوان مداخله‌ای مؤثر برای کاهش استرس ادراک‌شده و بهبود حس انسجام بیماران مبتلا به کولیت اولسراتیو استفاده شود.,"استرس ادراک‌شده,حس انسجام,درمان مبتنی بر پذیرش و تعهد,کولیت اولسراتیو"
https://japr.ut.ac.ir/article_94514.html,پژوهش حاضر با هدف بررسی اثربخشی آموزش مهارت‌های عصب‌روان‌شناختی بر مهارت خودکنترلی و شایستگی اجتماعی کودکان مبتلا به اختلال نارسایی توجه/ بیش‌فعالی انجام شد. روش پژوهش آزمایشی (با گروه آزمایش و گواه) با طرح سه مرحله‌ای (پیش‌آزمون-پس‌آزمون-پیگیری) و دورۀ پیگیری دوماهه بود. جامعۀ آماری پژوهش شامل کودکان دختر مبتلا به اختلال نارسایی توجه/ بیش‌فعالی شهر تهران در سال تحصیلی 1401-1400 بود. 26 کودک مبتلا به اختلال نارسایی توجه/ بیش‌فعالی به روش نمونه‌گیری تصادفی خوشه‌ای چندمرحله‌ای انتخاب و به شیوۀ تصادفی در گروه‌های آزمایش و گواه جای‌دهی شدند (14 کودک در گروه آزمایش و 12 کودک در گروه گواه). کودکان در گروه آزمایش، آموزش مهارت‌های عصب‌روان‌شناختی را طی یک ماه و نیم در 12 جلسۀ 60 دقیقه‌ای دریافت کردند. در این پژوهش از پرسشنامۀ اختلال نارسایی توجه/ بیش‌فعالی (ADHDQ)، پرسشنامۀ خودکنترلی (SCQ) و مقیاس شایستگی اجتماعی (SCS) استفاده شد. داده‌ها با تحلیل واریانس آمیخته با استفاده از نرم‌افزار آماری SPSS-23 تجزیه و تحلیل شدند. نتایج نشان داد آموزش مهارت‌های عصب‌روان‌شناختی بر مهارت خودکنترلی (0001>P؛ 54/0=Eta؛ 42/28=F) و شایستگی اجتماعی (0001>P؛ 60/0=Eta؛ 13/37=F) کودکان مبتلا به اختلال نارسایی توجه/ بیش‌فعالی تأثیر معنادار دارد. براساس یافته‌های پژوهش می‌توان نتیجه گرفت آموزش مهارت‌های عصب‌روان‌شناختی با بهره‌گیری از تقویت توجه و تمرکز، کارکردهای اجرایی و تقویت سازمان‌دهی شناختی و ذهنی می‌تواند به‌عنوان روشی کارآمد برای بهبود مهارت خودکنترلی و شایستگی اجتماعی کودکان مبتلا به اختلال نارسایی توجه/ بیش‌فعالی به‌کار گرفته شود.,"اختلال نارسایی توجه/ بیش‌فعالی,شایستگی اجتماعی,مهارت خودکنترلی,مهارت‌های عصب‌روان‌شناختی"
https://japr.ut.ac.ir/article_94466.html,پژوهش حاضر با هدف بررسی اثربخشی روان‌درمانی مثبت‌نگر بر رفتارهای ارتقادهندۀ سلامت و سرمایه‌های روان‌شناختی بیماران مبتلا به دیابت نوع دو انجام گرفت. روش پژوهش حاضر نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری پژوهش شامل بیماران مبتلا به دیابت نوع دو شهرستان شهرضا در فصل تابستان سال 1400 بود. در این پژوهش، 34 بیمار مبتلا به دیابت نوع دو (18 مرد و 16 زن) با روش نمونه‌گیری هدفمند انتخاب و با گمارش تصادفی در گروه‌های آزمایش و گواه جای‌دهی شدند. گروه آزمایش مداخلۀ روان‌درمانی مثبت‌نگر را طی دو ماه و نیم در هشت جلسۀ 75 دقیقه‌ای دریافت کردند. پرسشنامه‌های مورد استفاده شامل پرسشنامۀ رفتارهای ارتقادهندۀ سلامت (HPBQ) و پرسشنامۀ سرمایه‌های روان‌شناختی (CPQ) بود. داده‌ها به شیوۀ تحلیل واریانس آمیخته با استفاده از نرم‌افزار آماری SPSS-23 تجزیه و تحلیل شدند. نتایج نشان داد روان‌درمانی مثبت‌نگر بر رفتارهای ارتقادهندۀ سلامت و سرمایه‌های روان‌شناختی بیماران مبتلا به دیابت نوع دو تأثیر معنادار دارد (0001/0p<). براساس یافته‌های پژوهش می‌توان نتیجه گرفت روان‌درمانی مثبت‌نگر با بهره‌گیری از فنونی مانند چشم‌انداز مثبت به زندگی و آموزش خوش‌بینی و امید به آینده می‌تواند به‌عنوان درمانی کارآمد برای بهبود رفتارهای ارتقادهندۀ سلامت و سرمایه‌های روان‌شناختی بیماران مبتلا به دیابت نوع به‌کار رود.,"دیابت نوع دو,رفتارهای ارتقادهندۀ سلامت,روان‌درمانی مثبت‌نگر,سرمایه‌های روان‌شناختی"
https://japr.ut.ac.ir/article_94416.html,پژوهش حاضر با هدف بررسی فرسایش انرژی روانی، کنترل توجه و تصمیم‌گیری در فوتبالیست‌های ماهر زن انجام شد. روش تحقیق نیمه‌آزمایشی و از نظر هدف کاربردی بود و در چارچوب طرح درون‌گروهی با پیش‌آزمون و پس‌آزمون انجام گرفت. جامعۀ آماری شامل فوتبالیست‌های ماهر زن حاضر در لیگ برتر استان تهران در سال 1396 بود. شرکت‌کننگان 40 بازیکن ماهر زن فوتبال با میانگین سنی 03/2+950/23 سال بودند که سابقۀ شرکت در مسابقات به مدت هشت سال یا بیشتر دارند. نمونه‌ها به‌صورت در دسترس انتخاب و به‌صورت تصادفی به دو گروه فرسایش انرژی روانی و عدم فرسایش انرژی روانی تقسیم شدند. برای گردآوری داده‌ها از پرسشنامۀ اطلاعات فردی، پرسشنامۀ سلامت عمومی، نرم‌افزار استروپ و نرم‌افزار تصمیم‌گیری استفاده شد. گروه فرسایش انرژی روانی که قدرت خودکنترلی آن‌ها با انجام تکلیف قبلی (تکلیف ناهمخوان استروپ[1]) در دو بلوک با 80 کوشش تخلیه شد، تکلیف تصمیم‌گیری مبتنی بر کامپیوتر شامل 180 تصویر مربوط به موقعیت‌های مختلف فوتبال را تحت شرایط حواس‌پرتی انجام دادند. از روش آماری تحلیل مرکب (2×2) با دستور SYNTAX با استفاده از نرم‌افزار SPSS نسخۀ 21 برای تحلیل داده‌ها استفاده شد. یافته‌ها نشان داد فرسایش روانی موجب کاهش معنی‍دار دقت و افزایش سرعت تصمیم‌گیری (001/0>P) می‌شود. با وجود این، گروه عدم فرسایش روانی، افزایش معنی‌داری را در دقت (003/0=P) و کاهش معنی‌داری را در سرعت (001/0>P) تصمیم‌گیری نشان داد. درمجموع می‌توان گفت ایجاد فرسایش روانی از طریق خستگی ذهنی موجب تخلیۀ قدرت خودکنترلی می‌شود و متعاقب آن تصمیم‌گیری بازیکنان تضعیف می‌شود.,"تصمیم‌گیری ورزشی,توجه,خستگی ذهنی,خودکنترلی"
https://japr.ut.ac.ir/article_94414.html,هدف پژوهش حاضر، ارائۀ مدلی برای تبیین پیشرفت تحصیلی نوجوانان براساس راهبردهای بازداری و ارزیابی مجدد شناختی با میانجی‌گری درگیری تحصیلی عاملی، رفتاری، شناختی و عاطفی نوجوانان بود. روش پژوهش توصیفی-همبستگی بود. جامعۀ آماری دانش‌آموزان دبیرستان‌های دورۀ اول شهر شیراز در سال تحصیلی 1398-1397 بود. 389 نفر از دانش‌آموزان پایۀ هشتم و نهم (232 دختر و 197 پسر) با استفاده از روش نمونه‌گیری خوشه‌ای تصادفی انتخاب شدند و به پرسشنامه‌های تنظیم هیجان گروس (ERQ) و درگیری تحصیلی ریو (AES) پاسخ دادند. برای تحلیل داده‌ها از روش تحلیل مسیر و نرم‌افزار Amos-24 استفاده شد. نتایج نشان داد راهبرد تنظیم هیجان ارزیابی مجدد شناختی، هم به‌صورت مستقیم و هم به‌صورت غیرمستقیم از طریق درگیری عاطفی و رفتاری بر پیشرفت تحصیلی اثرگذار است. راهبرد تنظیم هیجان بازداری، پیش‌بین منفی و معنی‌داری برای درگیری عاملی بود. همچنین راهبرد ارزیابی مجدد شناختی پیش‌بین مثبت و معنی‌داری برای درگیری عاملی، رفتاری، شناختی، عاطفی و پیشرفت تحصیلی بود. از بین مؤلفه‌های درگیری تحصیلی، فقط درگیری رفتاری و عاطفی پیش‌بین‌های مثبت و معنی‌دار پیشرفت تحصیلی بودند. با آموزش‌های مبتنی بر مدیریت هیجانات با تأکید بر راهبرد ارزیابی مجدد شناختی به نوجوانان، می‌توان گام‌های مؤثری در زمینۀ ارتقای درگیری تحصیلی عاطفی و رفتاری و درنهایت پیشرفت تحصیلی نوجوانان برداشت.,"ارزیابی شناختی,بازداری,پیشرفت تحصیلی,درگیری تحصیلی,نوجوان"
https://japr.ut.ac.ir/article_94412.html,هدف پژوهش حاضر، بررسی اثربخشی آموزش مثبت مبتنی بر مدل پرمای سلیگمن بر خودکارآمدی و مشارکت دانش‌آموزان در کلاس‌های برخط بود. پژوهش حاضر به‌لحاظ هدف کاربردی و از لحاظ روش، آزمایشی با طرح اندازه‌گیری‌های مکرر بود. جامعۀ آماری پژوهش را مدارس ابتدایی دولتی دورۀ دوم منطقۀ 11 شهر تهران در سال تحصیلی 1400-1399 تشکیل دادند. یکی از مدارس دورۀ دوم ابتدایی از منطقۀ ۱۱ تهران به شیوۀ نمونه‌گیری در دسترس انتخاب و مطالعه روی کلیۀ دانش‌آموزان این مدرسۀ ابتدایی (۳۱۵ دانش‌آموز دختر) صورت گرفت. ابزارهای به‌کاررفته در پژوهش، مقیاس خودکارآمدی دانش‌آموزان در یادگیری برخط (OLSES) و مقیاس مشارکت دانش‌آموزان در کلاس‌های برخط (OSE) بود. به‌منظور تحلیل داده‌ها از برنامۀ SPSS-26 و روش تحلیل واریانس یک‌راهۀ اندازه‌گیری مکرر استفاده شد. نتایج نشان داد مداخلۀ آموزش مثبت توانسته است خودکارآمدی و مشارکت دانش‌آموزان در کلاس‌های برخط را ارتقا بخشد. یافته‌های این پژوهش می‌تواند به روان‌شناسان تربیتی و مشاوران مدارس در طراحی و اجرای برنامه‌های ارتقای شکوفایی و بهبود انگیزش دانش‌آموزان در مدارس یاری رساند.,"آموزش مثبت,خودکارآمدی دانش‌آموزان,کلاس‌های برخط,مدل پرما,مشارکت دانش‌آموزان"
https://japr.ut.ac.ir/article_94180.html,هدف از پژوهش حاضر، بررسی اثربخشی توانبخشی‌شناختی بر بهبود توجه انتخابی، انعطاف‌پذیری‌شناختی و پیشرفت‌تحصیلی دانش آموزان دارای اختلال یادگیری خاص بود. این پژوهش از لحاظ هدف، کاربردی و از لحاظ روش، از نوع کمی و از لحاظ گردآوری داده‌ها از نوع نیمه آزمایشی است که با طرح پیش‌آزمون-پس‌آزمون با استفاده از یک گروه آزمایش و یک گروه کنترل صورت گرفت، جامعه آماری، شامل کلیه دانش آموزان مقطع ابتدایی دارای اختلال یادگیری خاص، در شهر زنجان در سال تحصیلی 1401-1400 بود که 40 نفر به شیوه نمونه‌گیری در دسترس انتخاب و به‌صورت تصادفی در گروه‌ آزمایش و کنترل قرار گرفتند. گروه‌ آزمایش به مدت 12 جلسه مداخلات توانبخشی‌شناختی را دریافت‌‌ نمود و گروه کنترل در لیست انتظار قرار گرفت. داده‌ها با آزمون رایانه‌ای استروپ(SCWT)‌ و ویسکانسین(WCST) جمع‌آوری و با نرم‌افزار spss24 و آزمون تحلیل کوواریانس تجزیه‌وتحلیل گردید.یافته ها نشان داد بعد از ارائه توانبخشی‌شناختی، میزان توجه انتخابی، انعطاف‌پذیری‌شناختی و پیشرفت‌تحصیلی آزمودنی‌ها افزایش ‌یافت و بین نمرات پس‌آزمون گروه آزمایش و کنترل تفاوت معناداری وجود داشت(P˂0/05) .می توان نتیجه گرفت،توانبخشی‌شناختی بر بهبود توجه انتخابی، انعطاف‌پذیری شناختی و پیشرفت‌تحصیلی دانش‌آموزان دارای اختلال یادگیری خاص مؤثر بوده است،,"اختلال یادگیری خاص,توانبخشی شناختی,توجه انتخابی,انعطاف‌پذیری شناختی,پیشرفت تحصیلی"
https://japr.ut.ac.ir/article_94134.html,هدف از مطالعه حاضر بررسی ارتباط بین سطح فعالیت بدنی با سواد بدنی کودکان اقوام ایرانی در یک مطالعه میان فرهنگی بود. به همین منظور تعداد 270 نفر کودک 8 تا 12 سال از مراکز استان‌های خوزستان، لرستان، کردستان، تهران، آذربایجان شرقی و سیستان و بلوچستان (90 نفر مرکز شهر، 90 نفر حومه، 90 نفر روستا) با استفاده از روش نمونه‌گیری خوشه‌ای و انجام آزمون‌های سواد بدنی و تکمیل پرسشنامه بین‌المللی فعالیت بدنی در این پژوهش شرکت کردند. جهت تجزیه‌وتحلیل داده‌ها از آزمون ضریب همبستگی پیرسون و تحلیل واریانس چندمتغیره با استفاده از نرم‌افزار SPSS نسخه 23 استفاده گردید. نتایج نشان داد بین سطح سواد بدنی و فعالیت بدنی ارتباط مثبت و معنی‌داری وجود دارد (001/0 =P) در بررسی موقعیت جغرافیایی نتایج نشان داد سطح فعالیت بدنی و سواد بدنی شرکت‌کنندگان ساکن در خرم‌آباد، سنندج و زاهدان به‌طور معنی‌داری بالاتر از شرکت‌کنندگان ساکن در تهران، اهواز و تبریز بود (001/0 =P). در بررسی مکان زندگی نتایج نشان‌دهنده سطح بالاتر فعالیت بدنی و سواد بدنی کودکان ساکن در روستا بود. ازلحاظ جنسیتی پسران در سواد بدنی کلی (001/0 =P)، فعالیت بدنی (001/0 =P)، شایستگی جسمانی (001/0 =P) و رفتار روزانه (001/0 =P) عملکرد بهتری داشتند.,"""سواد بدنی"","" فعالیت بدنی"",گمکان زندگی"",""موقعیت جغرافیایی"",""قومیت"""
https://japr.ut.ac.ir/article_93964.html,پژوهش حاضر با هدف بررسی نقش میانجی امنیت روانی در رابطه خودارزشمندی و انسجام خانواده با رضایت از زندگی زناشویی دبیران زن انجام شد. روش پژوهش حاضر توصیفی و از نوع همبستگی بود. جامعه آماری این پژوهش، شامل کلیه دبیران زن شهرخوی در سال 1400 بود که 285 نفر به عنوان نمونه ی پژوهش به روش نمونه گیری تصادفی ساده انتخاب شدند. ابزار گردآوری داده ها، پرسشنامه رضایت زناشویی فورز و السون (1989)، پرسشنامه وابستگی ارزش خود کراکر و همکاران (2003)، پرسشنامه امنیت روانی مزلو (1952) و پرسشنامه انسجام خانواده سامانی (1387) بود. جهت تجزیه و تحلیل داده‌ها نیز از آزمون همبستگی پیرسون و تحلیل مسیر استفاده شد و در کلیه تجزیه و تحلیل‌های آماری این پژوهش از نرم افزار Amos وSPSS22 استفاده گردید. نتایج پژوهش نشان داد که اثر مستقیم مؤلفه انسجام خانواده و خودارزشمندی بر رضایتمندی زناشویی معنی دار است (05/0›p)؛ همچنین نتایج نشان داد، که امنیت روانی نقش میانجی در رابطه بین انسجام خانواده و خودارزشمندی با رضایتمندی زناشویی دارد. بر اساس یافته های این پژوهش می توان نتیجه گرفت که رابطه انسجام خانواده و خودارزشمندی با رضایتمندی زناشویی دبیران یک رابطه خطی ساده نیست و امنیت روانی می تواند این رابطه را میانجی گری نماید.,": امنیت روانی,انسجام خانواده,خودارزشمندی,رضایت زناشویی"
https://japr.ut.ac.ir/article_93858.html,پژوهش حاضر با هدف بررسی اثربخشی آموزش مهارت‌های ذهن‌آگاهی بر شایستگی اجتماعی و ناگویی خلقی کودکان با علائم اختلال اضطراب انجام شد. پژوهش نیمه‌آزمایشی (با گروه آزمایش و گواه) با طرح سه‌مرحله‌ای (پیش‌آزمون-پس‌آزمون-پیگیری) و دورۀ پیگیری دوماهه بود. جامعۀ آماری شامل کودکان دارای اختلال اضطراب بود که در پایۀ چهارم و پنجم دبستان در سال تحصیلی 1401-1400 در شهر تهران مشغول به تحصیل بودند. تعداد 36 کودک (21 دختر و 15 پسر) با اختلال اضطراب به روش نمونه‌گیری هدفمند انتخاب و به شیوۀ تصادفی در گروه‌های آزمایش و گواه جای‌دهی شدند. کودکان گروه آزمایش آموزش مهارت‌های ذهن‌آگاهی را در ده جلسۀ 75 دقیقه‌ای دریافت کردند. در این پژوهش از مقیاس اضطراب کودکان (CIQ)، پرسشنامۀ ناگویی خلقی (AQ) و مقیاس شایستگی اجتماعی (SCS) استفاده شد. داده‌ها با تحلیل واریانس آمیخته با استفاده از نرم‌افزار آماری SPSS-23 تجزیه و تحلیل شدند. نتایج نشان داد آموزش مهارت‌های ذهن‌آگاهی بر شایستگی اجتماعی (0001>P؛ 55/0=Eta؛ 39/42=F) و ناگویی خلقی (0001>P؛ 53/0=Eta؛ 16/38=F) کودکان با علائم اختلال اضطراب تأثیر معنادار دارد. براساس یافته‌های پژوهش می‌توان نتیجه گرفت آموزش مهارت‌های ذهن‌آگاهی، با بهره‌گیری از کسب آگاهی از هیجانات، آگاهی از اعمال پنج حس اصلی بدن و به‌کارگیری ذهن‌آگاهی در زندگی روزمره می‌تواند روشی کارآمد درجهت بهبود شایستگی اجتماعی و کاهش ناگویی خلقی در کودکان با علائم اختلال اضطراب باشد.,"اختلال اضطراب,شایستگی اجتماعی,مهارت‌های ذهن‌آگاهی,ناگویی خلقی"
https://japr.ut.ac.ir/article_93856.html,هدف پژوهش حاضر، پیش‌بینی رفتارهای آشفته‌خوردن براساس کمال‌گرایی و ترومای دوران کودکی با نقش میانجی شرم درونی‌شده بود. بدین‌منظور از میان جامعۀ آماری که شامل تمامی دانشجویان دانشگاه‌های آزاد اسلامی شهر تهران بود، پنج دانشگاه (آزاد شمال، مرکز، جنوب، علوم و تحقیقات و علوم پزشکی) در سال تحصیلی 1399-1398 انتخاب شدند. سپس 400 دانشجو به شیوۀ نمونه‌گیری دردسترس به‌عنوان اعضای نمونه انتخاب شدند. شرکت‌کنندگان به پرسشنامه‌های دشواری مقیاس رفتار آشفته‌خوردن (EAT-26)، کمال‌گرایی هیل (HPI)، مقیاس ترومای دوران کودکی (CTQ)، شرم درونی‌شده (ISS) و پرسشنامۀ ترومای دوران کودکی (CTQ) به‌صورت داوطلبانه پاسخ دادند. درنهایت 324 پرسشنامه وارد تحلیل شدند. داده‌ها به کمک نرم‌افزار SPSS نسخۀ 24 و نرم‌افزار Amos تحلیل شدند. نتایج تحلیل مسیر نشان داد ترومای دوران کودکی و کمال‌گرایی به‌واسطۀ شرم درونی‌شده، رفتارهای آشفته‌خوردن را پیش‌بینی می‌کنند و نقش واسطه‌ای شرم درونی‌شده در ارتباط بین ترومای دوران کودکی، کمال‌گرایی و رفتارهای آشفته‌خوردن تأیید شد (05/0P<)؛ بنابراین به‌نظر می‌رسد افرادی که در کودکی دچار تروما شده‌اند، به‌دنبال احساس شرم و برای بازگشت به خودانگارۀ مثبت، دست به اقدامات جبرانی همچون رفتارهای آشفته‌خوردن می‌زنند. همچنین کمال‌گرایی می‌تواند از طریق داشتن تصویر بدنی نامطلوب و احساس شرم، تشدید شود و فرد را به‌سوی رفتارهای افراطی مانند رفتارهای آشفته‌خوردن، در جهت ایدئال‌سازی ظاهر و اندام هدایت کند.,"ترومای دوران کودکی,رفتارهای آشفته‌خوردن,شرم درونی‌شده,کمال‌گرایی"
https://japr.ut.ac.ir/article_93852.html,پژوهش حاضر با هدف بررسی اثربخشی درمان مبتنی بر ذهنی‌سازی بر عاطفۀ خودآگاه و کیفیت زندگی در مادران دارای کودک مبتلا به اختلال رشد ذهنی انجام شد. روش پژوهش حاضر نیمه‌آزمایشی با طرح قبل از مداخله-پس از مداخله با گروه گواه و دورۀ پیگیری دوماهه بود. جامعۀ آماری پژوهش شامل مادران دارای کودک مبتلا به اختلال رشد ذهنی شهرستان اردبیل در شش‌ماهۀ اول 1400 بود. در این پژوهش 37 مادر دارای کودک مبتلا به اختلال رشد ذهنی با روش نمونه‌گیری هدفمند انتخاب و با گمارش تصادفی در گروه‌های آزمایش و گواه جایگزین شدند. گروه آزمایش هشت جلسه طی دو ماه درمان مبتنی بر ذهنی‌سازی را دریافت کردند. در این پژوهش از پرسشنامۀ عاطفۀ خودآگاه (SCAQ) و پرسشنامۀ کیفیت زندگی (FQLQ) استفاده شد. داده‌ها به شیوۀ تحلیل واریانس آمیختۀ تجزیه با نرم‌افزار SPSS-25 تحلیل شد. نتایج نشان داد درمان مبتنی بر ذهنی‌سازی بر عاطفۀ خودآگاه مثبت (0001=P؛ 55/0=Eta؛ 86/42=F)، عاطفۀ خودآگاه منفی (0001=P؛ 59/0=Eta؛ 84/51=F) و کیفیت زندگی (0001=P؛ 49/0=Eta؛ 93/33=F) در مادران دارای کودک مبتلا به اختلال رشد ذهنی تأثیر معنادار دارد. با توجه به نتایج پژوهش می‌توان نتیجه گرفت درمان مبتنی بر ذهنی‌سازی با بهره‌گیری از افکار، هیجان‌ها و رفتارهای همراه با ذهن‌آگاهی می‌تواند به‌عنوان یک درمان کارآمد جهت بهبود عاطفۀ خودآگاه و کیفیت زندگی مادران دارای کودک مبتلا به اختلال رشد ذهنی مورد استفاده گیرد.,"اختلال رشد ذهنی,درمان مبتنی بر ذهنی‌سازی,عاطفۀ خودآگاه,کیفیت زندگی"
https://japr.ut.ac.ir/article_93598.html,پژوهش حاضر با هدف شناخت تجربۀ زیستۀ مادران از تربیت جنسی نوجوانان دختر و پسر خود انجام گرفت. طرح پژوهش کیفی از نوع پدیدارشناختی و جامعۀ پژوهش شامل کلیۀ مادران دارای فرزند نوجوان شاغل در دانشگاه پیام نور خوزستان در سال تحصیلی 1400-1399 بود. روش نمونه‌گیری ترکیبی (هدفمند و گلوله‌برفی) بود و تا اشباع داده‌ها ادامه یافت. حجم نمونه نیز شامل 18 مادر و ابزار گردآوری داده‌ها، مصاحبۀ نیمه‌ساختاریافته بود. داده‌های این پژوهش با روش تحلیل مضمون به شیوۀ کلایزی و به روش دستی تجزیه و تحلیل شدند و یک مضمون اصلی و چهار مضمون فرعی به‌دست آمد. یافته‌ها نشان داد مادران از طریق جلوگیری از تحریک و کنجکاوی جنسی نوجوان، مدیریت ارتباطات اجتماعی، تقویت و بهبود رابطۀ خود با نوجوان، گفت‌وگو با نوجوان و آگاهی‌بخشی به او، از آسیب‌های بلوغ پیشگیری کنند که این روش‌ها، غلبۀ الگوهای کنترلی مبتنی بر پرهیز و مراقبت متمرکز بر خود و مراقبت متمرکز بر نوجوان را از میان الگوهای مختلف تربیت و آموزش جنسی آشکار می‌سازد. از این‌رو به‌نظر می‌رسد آگاهی از چگونگی مواجهۀ والدین با مسائل جنسی نوجوانان بتواند در یافتن مسیرهای متناسب‌تر آموزش مسائل جنسی برای متخصصان امر راهگشا باشد.,"تجربۀ زیسته,تربیت جنسی,روش‌های مادران,نوجوانان"
https://japr.ut.ac.ir/article_93596.html,هدف پژوهش حاضر، مطالعۀ تجربۀ زیستۀ نوجوانی براساس ظرفیت ذهنی‌سازی در نوجوانان بود. روش پژوهش، کیفی از نوع پدیدارشناسی توصیفی بود. جامعۀ مطالعه‌شده، نوجوانان 15 تا 18 سالۀ شهر تهران در سال 1400 بودند. مشارکت‌کنندگان با استفاده از آزمون ذهن‌خوانی از روی تصاویر چشم‌ها (RMET) و در نظر گرفتن ملاک‌های ورود و خروج به‌صورت هدفمند انتخاب شدند. پس از اجرای مصاحبۀ عمیق نیمه‌ساختاریافته با 8 نوجوان (4 دختر و 4 پسر) شهر تهران که بیشترین و کمترین نمرات را در آزمون کسب کرده بودند، اشباع نسبی انجام شد. برای تجزیه و تحلیل داده‌ها به روش کلایزی از نرم‌افزار MAXQDA-2020 استفاده شد و کدگذاری، خوشه‌بندی واحدهای مرتبط و استخراج مضمون‌های اصلی انجام شد. از تحلیل داده‌های مربوط به مشارکت‌کنندگان دارای ظرفیت ذهنی‌سازی زیاد، 1713 واحد معنایی، 23 مضمون فرعی و 6 مضمون اصلی و همچنین از تحلیل داده‌های مربوط به مشارکت‌کنندگان با ذهنی‌سازی اندک، 466 واحد معنایی، 18 مضمون فرعی و 5 مضمون اصلی به دست آمد. یافته‌های پژوهش حاضر نشان داد که نوجوانان دارای ذهنی‌سازی زیاد، از توانایی در نظر گرفتن دیدگاه دیگران، نسبی‌گرایی، خودآگاهی، حل مسئله، برقراری روابط اجتماعی متقابل و وجود ارتباط مطلوب خانوادگی بهره‌مند بودند. درمقابل، مطلق‌گرایی، ضعف در تحلیل و تبیین، تحریک‌پذیری، حل ضعیف مسئله، نگرش منفی به خود، احساس ناامنی در روابط اجتماعی و وجود تعارضات خانوادگی از یافته‌های مرتبط با نوجوانان دارای ذهنی‌سازی اندک بود. با توجه‌ به یافته‌های مطالعۀ حاضر، می‌توان نتیجه‌گیری کرد که ظرفیت ذهنی‌سازی در درک نوجوانان از دورۀ نوجوانی، رشد جنبه‌های درون‌فردی و کیفیت روابط بین‌فردی آنان نقش دارد.,"پدیدارشناسی,تجربۀ زیسته,ذهنی‌سازی,نوجوانی"
https://japr.ut.ac.ir/article_93594.html,هدف پژوهش حاضر، ارزیابی اثربخشی آموزش حل مسائل کلامی مبتنی بر طرحواره بر بهبود کارکردهای اجرایی (حافظۀ کاری و بازداری) دانش‌آموزان دارای اختلال یادگیری ویژه با آسیب ریاضی بود. این پژوهش نیمه‌آزمایشی با پیش‌آزمون و پس‌آزمون و دارای گروه کنترل بود. از جامعۀ دانش‌آموزان پسر دورۀ ابتدایی شهر تبریز در سال تحصیلی 1400-1399 که اختلال یادگیری ویژه داشتند، به روش هدفمند 30 دانش‌آموز پایۀ دوم و سوم با اختلال یادگیری ریاضی انتخاب شدند و در دو گروه 15 نفری به‌صورت تصادفی قرار گرفتند. قبل از شروع آموزش، نمرات پیش‌آزمون از گروه‌های مورد مطالعه اخذ شد. سپس گروه آزمایش در 14 جلسۀ 45 دقیقه‌ای در طول دو ماه، برنامۀ حل مسائل کلامی مبتنی بر طرحواره را آموزش دید، اما گروه کنترل چنین آموزشی را دریافت نکرد. ابزارهای پژوهش شامل پرسشنامۀ کارکردهای اجرایی (BRIEF)، آزمون ریاضی کی‌مت (Key Math)، آزمون هوش وکسلر (WISC-IV) و بستۀ آموزش حل مسائل کلامی مبتنی بر طرحواره (SBI) بود. بعد از اتمام آموزش، نمرات پس‌آزمون اخذ و به روش کوواریانس چندمتغیره تحلیل شد. نتایج نشان داد آموزش مبتنی بر طرحواره، بر مؤلفه‌های کنترل بازداری و حافظۀ کاری در سطح 01/0 P< تأثیر منفی دارد. براساس نتایج، پیشنهاد می‌شود از آموزش مبتنی بر طرحواره برای بهبود مشکلات ریاضی دانش‌آموزان دارای اختلال یادگیری ویژه در مدارس و مراکز اختلال یادگیری استفاده شود.,"آموزش مبتنی بر طرحواره,اختلال یادگیری,حل مسائل,ریاضی"
https://japr.ut.ac.ir/article_93488.html,پژوهش حاضر، با هدف بررسی اثربخشی آموزش سرمایه‌های روان‌شناختی بر تاب‌آوری روان‌شناختی و توانمندی روانی کارکنان دارای تعارض کار-خانواده در شرکت گاز سرخون و قشم صورت پذیرفت. این پژوهش به روش نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری سه‌ماهه انجام شد. جامعۀ آماری پژوهش شامل کارمندان با تعارض کار-خانواده در شرکت گاز سرخون و قشم در بهار 1400 بود. از بین جامعۀ آماری، 27 کارمند به‌صورت نمونه‌گیری هدفمند انتخاب و به‌صورت تصادفی در دو گروه آزمایش و گواه جایگزین شدند. گروه آزمایش آموزش سرمایه‌های روان‌شناختی (10 جلسه) را طی دو ماه و نیم دریافت کردند. پرسشنامه‌های مورد استفاده در این پژوهش شامل پرسشنامۀ تعارض کار-خانواده (WFCS)، پرسشنامۀ تاب‌آوری روان‌شناختی (RQ) و پرسشنامۀ توانمندی روانی (PES) بود. داده‌ها به شیوۀ تحلیل واریانس آمیخته، با نرم‌افزار آماری SPSS-23 تجزیه و تحلیل شدند. نتایج نشان داد آموزش سرمایه‌های روان‌شناختی بر تاب‌آوری روان‌شناختی (0001>P؛ 57/0=Eta؛ 68/33=F) و توانمندی روانی (0001>P؛ 48/0=Eta؛ 28/23=F) کارکنان دارای تعارض کار-خانواده تأثیر داشته است. براساس یافته‌های پژوهش حاضر، آموزش سرمایه‌های روان‌شناختی می‌تواند به‌عنوان روشی مؤثر در جهت بهبود تاب‌آوری روان‌شناختی و توانمندی روانی کارکنان دارای تعارض کار-خانواده مورد استفاده قرار گیرد.,"تاب‌آوری روان‌شناختی,تعارض کار-خانواده,توانمندی روانی,سرمایه‌های روان‌شناختی"
https://japr.ut.ac.ir/article_93436.html,پژوهش حاضر، با هدف ارزیابی کارکردهای ارتباطی-شناختی در افراد سالم جوان و مسن، و بیماران دارای آسیب نیمکرۀ راست انجام گرفت. روش پژوهش حاضر، کمی بود و داده‌ها به روش علی-مقایسه‌ای تحلیل شدند. جامعۀ آماری شامل ساکنان شهر تهران در سال 1400 بودند که از بین آن‌ها 18 فارسی‌زبان آسیب‌دیدۀ نیمکرۀ راست (7 زن و 11 مرد) با ردۀ سنی 53 تا 75 سال و 54 فرد سالم انتخاب شدند و در سه گروه 18 نفره با ردۀ سنی 30 تا 45، 45 تا 60 و 60 تا 75 قرار گرفتند. روش نمونه‌گیری در دسترس بود. برای ارزیابی از آزمون‌های توجه انتخابی (SAT)، حافظۀ وکسلر (WMS)، درک ضرب‌المثل (PCT)، درک کنایات (IPT) و قضاوت معنایی (SJT) استفاده شد. یافته‌ها نشان داد اختلاف عملکردی بین بیماران آسیب‌دیدۀ نیمکرۀ راست و افراد سالم، در سه ردۀ سنی در آزمون‌های حافظه، توجه انتخابی، قضاوت معنایی، درک ضرب‌المثل و درک کنایه معنادار است (05/0 P<). داده‌ها به روش تحلیل واریانس یک‌طرفه با استفاده از برنامۀ SPSS-25 تجزیه و تحلیل شدند. اختلاف عملکردی بین افراد سالم 75-60 سال و افراد سالم 45-30 سال و 60-45 سال در آزمون حافظه و توجه انتخابی معنادار است (05/0 P<). تفاوت عملکردی بین افراد سالم 75-60 سال و افراد سالم 45-30 سال در آزمون درک کنایه معنادار است (05/0 P<). اما تفاوت عملکردی بین افراد سالم 75-60 سال و افراد سالم 45-30 سال و 60-45 سال در آزمون قضاوت واژگانی و آزمون درک ضرب‌المثل معنادار نیست (05/0 P>). براساس نتایج، عملکرد ضعیف بیماران آسیب‌دیدۀ نیمکرۀ راست در مقایسه با افراد سالم، و عملکرد ضعیف‌تر افراد سالم مسن از افراد سالم جوان‌تر در آزمون‌های ارتباطی-شناختی، در قالب فرضیۀ کمبود منابع شناختی قابل‌تبیین است.,"آسیب نیمکرۀ راست,سن,کارکردهای ارتباطی-شناختی,فرضیۀ کمبود منابع شناختی"
https://japr.ut.ac.ir/article_93434.html,هدف از پژوهش حاضر، ساخت و بررسی اثربخشی بستۀ یکپارچۀ درمان شناختی، بین‌فردی و سیستمی بر علائم افسردگی و مهارت‌های مقابله‌ای زنان افسرده بود. طرح پژوهش از نوع طرح‌های آزمایشی گسترش‌یافتۀ پیش‌آزمون-پس‌آزمون چندگروهی بود. جامعۀ آماری پژوهش زنانی بودند که در سال 1398-1397 به مرکز درمان آتیه در شهر تهران مراجعه کرده بودند که از این میان 60 نفر به‌صورت نمونه‌گیری در دسترس انتخاب و به‌صورت تصادفی در چهار گروه 15 نفره قرار گرفتند. پس از گروه‌بندی، گروه اول درمان شناختی، گروه دوم درمان بین‌فردی، گروه سوم درمان سیستمی و گروه چهارم بستۀ یکپارچۀ درمان شناختی، بین‌فردی و سیستمی را در 12 جلسۀ 90 دقیقه‌ای، هفته‌ای یک بار دریافت کردند. برای جمع‌آوری اطلاعات از پرسشنامۀ افسردگی بک-ویرایش دوم (BDI-II) و مقیاس راهبردهای مقابله‌ای (CRI) استفاده شد. داده‌ها به شیوۀ تحلیل واریانس آمیختهبا استفاده از نرم‌افزار آماری SPSS-23 تجزیه و تحلیل شدند. یافته‌ها نشان داد آموزش بستۀ یکپارچۀ درمان تأثیر معناداری بر کاهش علائم افسردگی و بهبود مهارت‌های مقابله‌ای زنان افسرده در پس‌آزمون دارد (P<0.001). (اما این نتایج برای مرحلۀ پیگیری تأیید نشد. پژوهش حاضر از به‌کارگیری بسته‌های درمان یکپارچه برای بهبود افسردگی حمایت می‌کند.,"اثربخشی,افسردگی,درمان یکپارچۀ شناختی-بین فردی-سیستمی,ساخت بسته"
https://japr.ut.ac.ir/article_93378.html,پژوهش حاضر با هدف بررسی اثربخشی فرزندپروری مبتنی بر طرحواره بر تاب‌آوری نوجوانان با مشکلات رفتاری انجام گرفت. پژوهش از نظر هدف، کاربردی و از لحاظ نحوۀ گردآوری داده‌ها، از نوع پژوهش‌های نیمه‌آزمایشی با طرح دوگروهی و انتساب تصادفی با پیش‌آزمون-پس‌آزمون بود. جامعۀ آماری تحقیق شامل نوجوانان با مشکلات رفتاری دورۀ اول متوسطۀ شهر بجنورد در سال 1400-1399 بود. شرکت‌کننده‌ها از میان دانش‌آموزان دو مدرسۀ پسرانه و یک مدرسۀ دخترانه، بالاترین نمرۀ مشکلات رفتاری را در پرسشنامۀ مبتنی بر تجربۀ آخنباخ فرم والدین (CBCL) کسب کردند و سپس در دو گروه 15 نفره به‌صورت تصادفی قرار گرفتند. به شرکت‌کنندگان دو گروه قبل و بعد از اجرای برنامۀ مداخله، پرسشنامۀ تاب‌آوری کانر و دیویدسون (CD-RIS) به‌عنوان پیش‌آزمون و پس‌آزمون داده شد. تحلیل داده‌ها با مدل آماری تحلیل کوواریانس یک‌طرفه و به کمک SPSS-24 انجام شد. براساس نتایج تحقیق، میزان 27/59 =F به‌دست‌آمده در سطح 01/0=P معنی‌دار است که می‌توان مطرح کرد که برنامۀ فرزندپروری مبتنی بر طرحواره بر مؤلفۀ «تاب‌آوری» مؤثر است و میزان شدت اثر 69/0 است که بیانگر اثربخشی فراوان است. نتایج نشان می‌دهد فرزندپروری مبتنی بر طرحواره می‌تواند تاب‌آوری را در افراد با مشکلات رفتاری افزایش دهد و آن‌ها را در برابر اتفاقات ناگوار زندگی توانمند سازد.,"تاب‌آوری,فرزندپروری مبتنی بر طرحواره,مشکلات رفتاری,نوجوان"
https://japr.ut.ac.ir/article_93368.html,هدف این مطالعه، مقایسۀ اثربخشی درمان ترکیبی مبتنی بر تاب‌آوری و ذهن‌آگاهی با درمان شناختی-رفتاری بر فرسودگی شغلی و نشانه‌های اضطراب، افسردگی و استرس در کارکنان با نشانگان اضطراب افسردگی مختلط در شرکت برق منطقه‌ای اصفهان بود. روش پژوهش از نوع نیمه‌آزمایشی بود و در آن از طرح پیش‌آزمون، پس‌آزمون با گروه کنترل استفاده شد. جامعۀ آماری، شامل تمامی مردان شاغل در شرکت برق منطقه‌ای اصفهان در سال 1398 بود که از میان آن‌ها 45 نفر به روش نمونه‌گیری هدفمند و براساس ملاک‌های ورود و خروج انتخاب و به‌تصادف در سه گروه (دو گروه آزمایش و یک گروه کنترل) گمارش شدند. برای گردآوری داده‌ها از پرسشنامۀ فرسودگی شغلی مسلش (MBI) و پرسشنامۀ افسردگی، اضطراب و استرس ((DASS-21 استفاده شد. تجزیه و تحلیل داده‌ها نیز با استفاده از نرم‌افزار SPSS-23 و روش تحلیل واریانس چندمتغیری و آزمون تعقیبی توکی انجام گرفت. نتایج مطالعه نشان داد هردو روش شناختی-رفتاری و درمان ترکیبی مبتنی بر تاب‌آوری و ذهن‌آگاهی سبب کاهش معنادار اضطراب، استرس، افسردگی و فرسودگی شغلی در شرکت‌کنندگان گروه‌های آزمایش شده است. بااین‌حال، نتایج آزمون تعقیبی نشان داد بین دو روش درمانی به‌کاررفته در کاهش متغیرهای وابسته تفاوت معناداری وجود ندارد. با توجه به یافته‌های پژوهش، از درمان مبتنی بر تاب‌آوری و ذهن‌آگاهی می‌توان در کنار سایر پروتکل‌های درمانی دیگر برای کاهش پریشانی‌های روان‌شناختی، از جمله مشکلات خلقی و اضطرابی و فرسودگی شغلی، در افراد کمک گرفت.,"اضطراب,افسردگی,درمان ترکیبی مبتنی بر تاب‌آوری و ذهن‌آگاهی,درمان شناختی-رفتاری,فرسودگی شغلی"
https://japr.ut.ac.ir/article_93366.html,هدف از این مطالعه، بررسی اثربخشی درمان فراتشخیصی یکپارچه‌نگر کودک‌محور بر ناگویی هیجانی کودکان طلاق با دشواری در خودنظم‌دهی هیجانی بود. روش پژوهش حاضر نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری پژوهش شامل کودکان دختر طلاق (9 تا 12 ساله) با مشکل در خودنظم‌دهی هیجانی بود که در سال تحصیلی 1401-1400 در مقطع ابتدایی در شهر تهران مشغول به تحصیل بودند. در این پژوهش، 26 دختر طلاق با مشکل در خودنظم‌دهی هیجانی به روش نمونه‌گیری هدفمند انتخاب و با گمارش تصادفی در دو گروه آزمایش و گواه (هر گروه 13 کودک) توزیع شدند. گروه آزمایش، مداخلۀ درمان فراتشخیصی یکپارچه‌نگر کودک‌محور را در ده جلسۀ 65 دقیقه‌ای در مدت دو ماه و نیم دریافت کردند. پرسشنامه‌های مورد استفاده در این مطالعه شامل پرسشنامۀ دشواری در خودنظم‌دهی هیجانی (ERQ) و پرسشنامۀ ناگویی هیجانی (AQ) بود. داده‌های پژوهش با استفاده از نرم‌افزار آماری SPSS-23 با استفاده از تحلیل واریانس آمیخته تجزیه و تحلیل شد. نتایج نشان داد درمان فراتشخیصی یکپارچه‌نگر کودک‌محور بر ناگویی هیجانی و نظم‌جویی هیجانی کودکان طلاق با دشواری در خودنظم‌دهی هیجانی تأثیر معنادار دارد (001/0>p). براساس نتایج تحقیق می‌توان نتیجه گرفت فراتشخیصی یکپارچه‌نگر با شناسایی هیجان‌ها، آموزش آگاهی هیجانی، ارزیابی مجدد شناختی، شناسایی الگوهای اجتناب از هیجان و بررسی رفتارهای ناشی از هیجان می‌تواند به‌عنوان درمانی مؤثر برای کاهش ناگویی هیجانی کودکان طلاق با دشواری در خودنظم‌دهی هیجانی مورد استفاده قرار گیرد.,"درمان فراتشخیصی یکپارچه‌نگر کودک‌محور,دشواری در خودنظم‌دهی هیجانی,کودکان طلاق,ناگویی هیجانی"
https://japr.ut.ac.ir/article_93330.html,این پژوهش با هدف بررسی اثربخشی درمان مبتنی بر شفقت بر پیروی از درمان و استرس ادراک‌شده در بیماران مبتلا به سندرم رودۀ تحریک‌پذیر انجام گرفت. روش پژوهش نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری شامل بیماران مبتلا به سندرم رودۀ تحریک‌پذیر بودند که به مراکز درمانی و متخصصان گوارش شهر بندرعباس در سال 1398 مراجعه کرده بودند. در این پژوهش، 32 بیمار مبتلا به سندرم رودۀ تحریک‌پذیر به روش نمونه‌گیری دردسترس انتخاب و به روش تصادفی در گروه‌های آزمایش و گواه جای‌دهی شدند. گروه آزمایش درمان مبتنی بر شفقت را طی 5/2 ماه در 10 جلسۀ 75 دقیقه‌ای دریافت کردند. پرسشنامه‌های مورد استفاده در این پژوهش شامل مقیاس استرس ادراک‌شده (PSS) و پرسشنامۀ پیروی از درمان (ATQ) بود. داده‌ها به شیوۀ تحلیل واریانس آمیخته و آزمون تعقیبی بونفرنی با استفاده از نرم‌افزار آماری SPSS ویرایش 23 تجزیه و تحلیل شد. نتایج نشان داد درمان مبتنی بر شفقت، بر پیروی از درمان و استرس ادراک‌شده در بیماران مبتلا به سندرم رودۀ تحریک‌پذیر تأثیر معنادار دارد (001/0>p). براساس یافته‌های پژوهش می‌توان نتیجه گرفت درمان مبتنی بر شفقت با بهره‌گیری از فنونی مانند افزایش تجربه‌های مثبت، آموزش ابراز شفقت و شناسایی ارزیابی‌های غلط می‌تواند به‌عنوان یک درمان کارآمد برای افزایش پیروی از درمان و کاهش استرس ادراک‌شده در بیماران مبتلا به سندرم رودۀ تحریک‌پذیر مورد استفاده قرار گیرد.,"استرس ادراک‌شده,پیروی از درمان,درمان مبتنی بر شفقت,سندرم رودۀ تحریک‌پذیر"
https://japr.ut.ac.ir/article_93166.html,پژوهش حاضر، با هدف شناسایی ابعاد خودتوسعه‌ای کارکنان دانشگاه‌ها و رابطۀ آن با چابکی یادگیری کارکنان دانشگاه تهران در پردیس علوم اجتماعی و رفتاری انجام شد. روش پژوهش آمیختۀ اکتشافی بود. در بخش کیفی از فراترکیب استفاده شد که با کمک مدل سندلوسکی و باروسو (2007)، از میان 410 عنوان، 60 سند علمی-پژوهشی مرتبط تحلیل و بیش از 410 کد باز شناسایی شدند. جامعۀ آماری پژوهش شامل کارکنان پردیس علوم اجتماعی و رفتاری دانشگاه تهران در سال 1401-1400 به تعداد 197 نفر بود. با نمونه‌گیری تصادفی ساده، 127 نفر از هفت دانشکده به‌عنوان نمونه انتخاب شدند. در بخش کیفی، از فیش فراترکیب و در بخش کمی از پرسشنامۀ محقق‌ساختۀ خودتوسعه‌ای کارکنان و چابکی یادگیری استفاده شد. نتایج حاکی از شناسایی چهار بعد شامل خودتوسعه‌ای روان‌شناختی، رفتاری، عاطفی و اخلاقی بود. با کمک مدل‌سازی ساختاری و با نرم‌افزار لیزرل 8/8 مدل اندازه‌گیری خودتوسعه‌ای ترسیم شد که نشان داد مدل از برازش خوبی با داده‌ها برخوردار است. خودتوسعه‌ای با ضریب همبستگی 72/0 با چابکی یادگیری کارکنان ارتباط دارد. خودتوسعه‌ای روان‌شناختی نیز با ضریب 72/0، خودتوسعه‌ای عاطفی با ضریب 63/0، خودتوسعه‌ای رفتاری با ضریب 67/0 و خودتوسعه‌ای اخلاقی با ضریب 59/0 با چابکی یادگیری کارکنان رابطۀ معنادار داشته است. به‌طورکلی می‌توان گفت خودتوسعه‌ای دارای چهار بعد کلیدی است و تمامی مؤلفه‌های آن با چابکی یادگیری کارکنان رابطۀ مثبت و معنادار داشته است.,"چابکی یادگیری,خودتوسعه‌ای,دانشگاه تهران,کارکنان"
https://japr.ut.ac.ir/article_93050.html,هدف پژوهش حاضر، بررسی عوامل مختلف مؤثر بر شکست عشقی مکرر در قالب پژوهشی کیفی و با استفاده از گراندد تئوری بود. جامعۀ آماری تحقیق، کلیۀ دختران و پسران مجرد شهر تهران در سال 1400 بودند که حداقل دو بار تجربۀ شکست عشقی داشتند. از بین آن‌ها 16 نفر (6 پسر و 10 دختر) به شیوۀ هدفمند و گلوله‌برفی انتخاب شدند و براساس اصل اشباع، مصاحبۀ نیمه‌ساختاریافته انجام شد. برای تحلیل مصاحبه‌های انجام‌شده از روش تحلیل سیستماتیک استراوس و کوربن و سه روش کدگذاری باز، محوری و انتخابی بهره گرفته شد. مطابق نتایج، مفهوم هسته‌ای مدل مقوله‌ها (انتخاب هیجانی-تکانشی، سستی ارتباطی و شکست عشقی) درنظر گرفته شد. شرایط علی شکست عشقی مکرر در هشت مقوله قرار گرفتند: انتخاب و ارتباط مبتنی بر اهداف کنشی و ناسالم، وابستگی بیمارگونۀ توأم با اضطراب، خودتخریب‌گری و نداشتن شفقت به خود، نداشتن آمادگی‌های ضروری برای هدایت رابطه به‌سمت تعامل پایدار، الگوهای تعاملی مخرب و ناپایدار، تفاوت‌های تعارض‌برانگیز، ترس‌های غیرواقع‌بینانه و ویژگی‌های شخصیتی تسهیل‌گر. عوامل زمینه‌ساز نیز دو مقولۀ مختل‌بودن کارکرد خانواده و بهره‌مند‌نبودن از راهنمایی شبکۀ اجتماعی متخصص و کارآمد بود. عوامل مداخله‌گر در دو مقولۀ نداشتن تسهیل‌گرهای انتخاب درست و کنش سازنده، و ضعف‌های مهارتی مداخله‌گر قرار گرفتند. کنش‌ها در چهار مقوله طبقه‌بندی شدند: کنش‌های هیجانی-شناختی گذرا و مخرب، کنش‌های هیجانی-شناختی پایدار و مخرب، کنش‌های جسمانی مخرب و کنش‌های رفتاری مخرب. همچنین سه مقولۀ پیامدهای شکست عشقی مکرر عبارت‌اند از: تسهیل‌گرهای انتخاب درست و رابطۀ عاشقانۀ متعهدانه، اجتناب مطلق از تعاملات عاشقانه، و تسهیل‌گرهای انتخاب اشتباه و شکست مجدد رابطۀ عاشقانه.,"داده‌بنیاد,دختران و پسران مجرد,شکست عشقی مکرر"
https://japr.ut.ac.ir/article_93046.html,این پژوهش با هدف تعیین اثربخشی آموزش تاب‌آوری بر سرمایۀ روان‌شناختی و تنظیم هیجان بیماران مبتلا به کووید-19 انجام گرفت. طرح پژوهش، کاربردی و از نوع نیمه‌آزمایشی با پیش‌آزمون و پس‌آزمون بود. جامعۀ آماری شامل بیماران زن و مرد مبتلا به کرونا بود که در سه‌ماهۀ نخست سال 1400 به بیمارستان‌های فجر و بوعلی‌سینا در منطقۀ 13 و 14 شهر تهران مراجعه کردند. تعداد این افراد 8900 نفر بود (5400 نفر مرد و 3500 نفر زن) که از بین آنان 120 نفر براساس ملاک‌های ورود به‌صورت هدفمند انتخاب شدند. سپس به‌صورت تصادفی 30 نفر انتخاب و در دو گروه آزمایش و کنترل جای‌دهی شدند. شرکت‌کنندگان گروه آزمایش به مدت 10 جلسۀ 60 دقیقه‌ای و هفته‌ای دو مرتبه در معرض آموزش مجازی و گروهی تاب‌آوری قرار گرفتند. ابزار جمع‌آوری داده‌ها شامل پرسشنامۀ سرمایۀ روان‌شناختی لوتانز (PCQ) و پرسشنامۀ تنظیم هیجان گراس و جان (ERQ) بود. به‌منظور تحلیل داده‌ها از آزمون کوواریانس چندمتغیری و تک‌متغیری و نرم‌افزار SPSS-25 استفاده شد. یافته‌ها نشان داد آموزش تاب‌آوری موجب بهبود خودکارآمدی، تاب‌آوری، خوش‌بینی (ابعاد سرمایۀ روان‌شناختی) و فرونشانی (بعد تنظیم هیجان) در مرحلۀ پس‌آزمون در گروه آزمایش نسبت به گروه کنترل شد (05/0>p)؛ بنابراین می‌توان نتیجه گرفت درمان‌های مبتنی بر روان‌شناسی مثبت‌نگر مانند تاب‌آوری می‌تواند در بهبود وضعیت روان‌شناختی بیماران مبتلا به کرونا مؤثر واقع شود و استفاده از آن‌ها در کنار دارودرمانی و درمان خانگی توصیه می‌شود.,"آموزش تاب‌آوری,تنظیم هیجان,سرمایۀ روان‌شناختی,کووید-19"
https://japr.ut.ac.ir/article_93044.html,هدف از مطالعۀ حاضر، بررسی اثربخشی زوج‌درمانی هیجان‌مدار بر تنظیم شناختی هیجان و سازگاری زناشویی در والدین دارای فرزند مبتلا به اختلال نقص‌توجه/بیش‌فعالی بود. در این مطالعه، از طرح A-B-A پژوهش مورد منفرد استفاده شد. جامعۀ آماری شامل زوجین دارای فرزند 7 تا 11 سال مبتلا به اختلال نقص‌توجه/ بیش‌فعالی، در شهر اصفهان در سال 1399 بود. ابزارهای استفاده‌شده در این پژوهش شامل پرسشنامۀ تنظیم شناختی هیجان (CERQ)، مقیاس سازگاری زوجین اصلاح‌شده (RDAS) و چهارمین ویرایش مقیاس سوانساوان-ناونن و پلهام (فرم والدین) (SNAP-IV) بود. با نمونه‌گیری هدفمند، سه زوج که دارای فرزند مبتلا به این اختلال بودند انتخاب شدند و مداخلۀ زوج‌درمانی هیجان‌مدار را دریافت کردند. داده‌ها با استفاده از تحلیل دیداری و نرم‌افزار آماری SPSS-20 تجزیه و تحلیل شدند و برای سنجش میزان تأثیر درمان، از درصد داده‌های غیرهمپوش (POD) و درصد داده‌های همپوش (PND) استفاده شد. نتایج نشان داد زوج‌درمانی هیجان‌مدار بر تنظیم شناختی هیجان و سازگاری زناشویی والدین دارای فرزند مبتلا به اختلال نقص‌توجه/ بیش‌فعالی اثر مثبت و معنادار دارد (66/67 تا 100 درصد =PND). نتایج درمان در زمان پیگیری نیز ادامه داشت. براساس نتایج پژوهش حاضر، رویکرد زوج‌درمانی هیجان‌مدار می‌تواند به‌عنوان مداخله‌ای مؤثر برای افزایش سازگاری و تنظیم هیجان زوجین دارای فرزند مبتلا به اختلال نقص‌توجه/ بیش‌فعالی مورد استفاده قرار گیرد.,"اختلال نقص‌توجه/ بیش‌فعالی,تنظیم شناختی هیجان,زوج‌درمانی هیجان‌مدار,سازگاری زناشویی"
https://japr.ut.ac.ir/article_92606.html,پژوهش حاضر با هدف بررسی اثربخشی درمان شناختی-رفتاری متمرکز بر تروما بر علائم سوگ و مشکل‌های رفتاری کودکان سوگوار انجام شد. روش پژوهشی حاضر طرح آزمایشی تک‌موردی، از نوع طرح‌های خط پایه چندگانۀ ناهم‌زمان بود. جامعۀ آماری پژوهش شامل کودکان سوگوار شهر کرج بود که در طول شش ماه گذشته پدر یا مادر خود را از دست داده بودند. اجرای پژوهش از بهمن 1399 تا اردیبهشت 1400 به طول انجامید. نمونۀ پژوهش شامل 3 کودک 10 تا 11 ساله بود که با روش نمونه‌گیری هدفمند براساس ملاک‌های ورود به پژوهش انتخاب شدند. گروه آزمایش درمان شناختی-رفتاری متمرکز بر تروما را طی دو و نیم ماه در 10 جلسۀ 75 دقیقه‌ای دریافت کردند. پرسشنامه‌های استفاده‌شده در این پژوهش شامل پرسشنامۀ سوگ کودکان (CQQ) و سیاهۀ رفتاری کودکان (CBCL) بود. داده‌ها با نرم‌افزار SPSS-22 و براساس فرمول به روش‌های ترسیم دیداری، شاخص تغییر پایا و فرمول درصد بهبودی تجزیه و تحلیل شد. نتایج نشان می‌دهد در متغیر سوگ میزان بهبودی اول تا سوم 34، 53/27 و 29 و مقدار شاخص پایا به‌ترتیب 18/3، 56/3 و 14/3 محاسبه شد. در متغیر مشکل‌های رفتاری درون‌نمود میزان بهبودی برای آزمودنی‌های اول تا سوم به‌ترتیب 66/46، 50/31، 02/38 و مقدار شاخص تغییر پایا 14/2، 96/2 و 07/2 محاسبه شد. همچنین در متغیر مشکل‌های رفتاری برون‌نمود میزان بهبودی برای آزمودنی‌های اول تا سوم به‌ترتیب 95/45، 82/40، 98/46 و مقدار شاخص تغییر پایا 34/2، 02/2 و 98/1 محاسبه شد. مقدار شاخص تغییر پایا پس از درمان برای هر سه آزمودنی در هر سه متغیر بالاتر از ارزش Z یعنی 96/1 بود. براساس یافته‌های پژوهش می‌توان نتیجه گرفت درمان شناختی‌-رفتاری می‌تواند روشی کارآمد برای کاهش سوگواری و مشکل‌های رفتاری کودکان سوگوار باشد.,"درمان شناختی-رفتاری متمرکز بر تروما,سوگ,مشکل‌های رفتاری کودکان"
https://japr.ut.ac.ir/article_92522.html,پژوهش حاضر با هدف بررسی اثربخشی شناخت‌درمانی مبتنی بر ذهن‌آگاهی بر استرس ادراک‌شده و علائم روان‌تنی دانش‌آموزان دختر با اختلال‌های روان‌تنی انجام گرفت. روش پژوهش حاضر نیمه‌آزمایشی با طرح پیش‌آزمون-پس‌آزمون با گروه گواه و دورة پیگیری دوماهه بود. جامعة آماری پژوهش شامل دانش‌آموزان دختر دورة متوسطة دوم با اختلال‌های روان‌تنی شهرستان خمینی‌شهر در سال تحصیلی 1400-1399 بود. در این پژوهش، 37 دانش‌آموز با اختلال‌های روان‌تنی به روش نمونه‌گیری هدفمند انتخاب و با گمارش تصادفی در گروه‌های آزمایش و گواه جای‌دهی شدند (18 نفر در گروه آزمایش و 19 نفر در گروه گواه). گروه آزمایش مداخلة شناخت‌درمانی مبتنی بر ذهن‌آگاهی را طی دو ماه در 8 جلسة 75 دقیقه‌ای دریافت کردند. پرسشنامه‌های استفاده‌شده در این پژوهش شامل مقیاس شکایات روان‌تنی (PCS) و مقیاس استرس ادراک‌شده (PSS) بود. داده‌های حاصل از پژوهش به شیوة تحلیل واریانس آمیخته با استفاده از نرم‌افزار آماری SPSS-23 تجزیه و تحلیل شد. نتایج نشان می‌دهد شناخت‌درمانی مبتنی بر ذهن‌آگاهی بر استرس ادراک‌شده و علائم روان‌تنی دانش‌آموزان با اختلال‌های روان‌تنی تأثیر معناداری دارد (001/0>p). براساس یافته‌های پژوهش می‌توان نتیجه گرفت شناخت‌درمانی مبتنی بر ذهن‌آگاهی با فعالیت‌ها و نگرش ذهن‌آگاهانه و پرداختن به احساسات و هیجان‌های مشکل‌ساز می‌تواند درمانی کارآمد برای کاهش استرس ادراک‌شده و علائم روان‌تنی دانش‌آموزان با اختلال‌های روان‌تنی باشد.,"استرس ادراک‌شده,اختلال‌های روان‌تنی,شناخت‌درمانی مبتنی بر ذهن‌آگاهی"
https://japr.ut.ac.ir/article_92284.html,پژوهش حاضر با هدف ارزیابی مدل پیش‌بینی صمیمت زناشویی براساس سبک‌های دلبستگی با میانجی‌گری سبک‌های عشق‌ورزی همدلی و شور در دانشجویان متأهل دانشگاه آزاد اسلامی واحد گچساران صورت پذیرفت. روش پژوهش، توصیفی-همبستگی و تحلیل مسیر بود. جامعۀ آماری این پژوهش شامل تمامی دانشجویان متأهل (زن و مرد) دانشگاه آزاد اسلامی واحد گچساران در سال تحصیلی 1397-1396 به تعداد 1177 نفر بود. نمونۀ آماری شامل 400 دانشجوی متأهل بود که با استفاده از روش نمونه‌گیری تصادفی طبقه‌ای انتخاب شدند. ابزارهای مورد استفاده شامل پرسشنامۀ صمیمیت زناشویی (MIQ)، مقیاس عشق مثلثی (TLS) و پرسشنامۀ سبک‌های دلبستگی (ASQ) بود. تحلیل داده‌ها با استفاده از تحلیل مسیر به‌وسیلۀ نرم‌افزار آماری SPSS و AMOS ویرایش 23 صورت گرفت. نتایج نشان داد دلبستگی ایمن، همدلی و شور با صمیمیت زناشویی دانشجویان متأهل دارای رابطۀ معنادار است  (0.01>p). در ادامه سبک‌های دلبستگی ایمن، اجتنابی و دوسوگرا بر همدلی و شور دانشجویان متأهل دارای اثر مستقیم معنادار است  (0.01>p). علاوه‌براین نتایج آزمون سوبل نشان داد که مؤلفۀ همدلی در رابطۀ بین سبک دلبستگی ایمن و اجتنابی، و مؤلفۀ شور در رابطۀ بین سبک دلبستگی اجتنابی با صمیمیت زناشویی دارای نقش میانجی معنادار است (0.01>p). درنهایت مدل از برازش مناسب برخوردار بود. با توجه به نقش میانجی سبک‌های عشق‌ورزی، لازم است درمانگران خانواده در جهت افزایش صمیمت زناشویی به سبک‌های عشق‌ورزی متأهلان توجه داشته باشند.,"سبک‌های دلبستگی,سبک‌های عشق‌ورزی,صمیمت زناشویی"
https://japr.ut.ac.ir/article_92146.html,پژوهش حاضر با هدف شناسایی مؤلفه‌های بافتی در مدرسۀ تاب‌آور با روش مطالعۀ مروری نظام‌مند انجام گرفت. برای انجام آن، مقالات مرتبط با موضوع پژوهش مطالعه شد. برای پرداختن به این امر، جست‌وجوی هدفمندی در ادبیات تاب‌آوری (2021-2006) در مقالات و نشریات موجود در پایگاه‌های اطلاعاتی اریک، الزویر، اسکوپوس، نورمگ، ایران داک، مگ ایران و پایگاه مرکز اطلاعات علمی جهاد دانشگاهی انجام شد و از میان 400 پژوهش، استخراج داده‌ها به نتایجی محدود شد که توضیح می‌دهند چگونه هر جنبه‌ای از بافت مدرسه از تاب‌آوری پشتیبانی می‌کند. درنهایت 32 پژوهش برای بررسی دقیق انتخاب شدند. مرور پژوهش‌های مرتبط با بافت و متن تاب‌آورانۀ مدرسه نشان داد عناصر بافتی حاضر در مدرسه در سه مقولۀ معلم، بدنۀ کلی مدرسه و همسالان قابل‌بررسی است. به‌علاوه، دو اهرم درخصوص ارتباط مؤثر میان دانش‌آموزان و بزرگسالان و همچنین کمک به تاب‌آوری معلم، در کنار سه مقولۀ اصلی می‌تواند بافت تاب‌آور در مدرسه ایجاد کند. محور اول، بر اهمیت نقش معلم تأکید دارد و شامل مؤلفه‌های حمایت از خودمختاری دانش‌آموز، مشارکت دانش‌آموز، حمایت‌گری و مشوق‌بودن معلم، ارتباط محترمانه و انتظارات تنظیم‌شده از دانش‌آموزان است. محور دوم به بافت کلی مدرسه اشاره دارد و شامل شش مؤلفه است: برابری و عدالت در مدرسه، اجتناب از برچسب‌زنی، محیط یادگیری امن، جو مدرسه، رفع نیازهای اولیه دانش‌آموزان در مدرسه و فعالیت‌های فراتر از برنامۀ درسی. سومین محور مبتنی بر نقش همسالان است که همسالان را حامیان دائمی تاب‌آوری می‌داند و شامل پذیرش و حمایت دانش‌آموز از سوی همسالان، مشارکت و اتحاد متقابل در انجام تکالیف و استفاده از حلقه‌های صلح‌ساز دانش‌آموزی برای حل مشکلات رفتاری است. موضوع محور چهارم سایر بزرگسالان است و نقش هدایت‌گری بزرگسالان و حمایت والدین از تحصیل فرزندان را مدنظر قرار داده است. محور پنجم مبتنی بر تاب‌آوری معلم است. در این راستا، سه موضوع درخصوص کمک روان‌شناسان به معلمان، نقش اکولوژی مدرسه در تاب‌آوری معلم و افزایش آگاهی آن‌ها از فرایندهای تاب‌آوری مطرح شد.,"تاب‌آوری تحصیلی,مدرسۀ تاب‌آور,بافت تاب‌آور"
https://japr.ut.ac.ir/article_92144.html,هدف مطالعه حاضر بررسی نقش واسطه ای نشخوار ذهنی در رابطه نشانگان اختلال شخصیت مرزی با رفتارهای خودجرحی در دانش آموزان دوره متوسطه اول و دوم بود. بدین منظور از میان تمامی نوجوانان 12 تا 19 ساله شهر تهران بکه در سال تحصیلی ۱۴۰۱-۱۴۰۰ مشغول به تحصیل بودند، ۳۵2 نفر به روش نمونه گیری در دسترس انتخاب شدند و به پرسشنامه‌های ارزیابی شخصیت مرزی کریک (BPFS-C)، آسیب به خود سانسون (SHI) و نشخوار فکری نالن هوکسما و مارو (RRS) پاسخ دادند. سپس داده‌های به دست آمده به روش تحلیل مسیر و با استفاده از نرم افزارهای SPSS و SmartPls تجزیه و تحلیل شدند. نتایج پیش‌بینی پذیری رفتارهای خودجرحی در نوجوانان را بر اساس نشخوار فکری و نشانگان شخصیت مرزی نشان داد. همچنین نشخوار فکری دارای نقش واسطه‌گری در رابطه بین شخصیت مرزی و آسیب به خود بود. این مدل در جهت شناخت عوامل موثر در رفتارهای خود آسیب‌رسان در نوجوانان بسیار حائز اهمیت است. براساس این نتایج می‌توان گفت نشخوار فکری و نشانگان شخصیت مرزی عوامل موثری در اقدام به رفتارهای خود آسیب رسان هستند؛ بنابراین ارزیابی این دو متغیر را می‌توان در تدوین برنامه پیشگیری و مداخله درمانی رفتارهای خود آسیب رسان در نوجوانان در نظر گرفت.,"اختلال شخصیت مرزی,رفتارهای خودجرحی,آسیب به خود,نشخوار فکری,نوجوانی"
https://japr.ut.ac.ir/article_92142.html,هدف از پژوهش حاضر مطالعۀ کاربرد علوم و فناوری‌های شناختی در توان‌بخشی کودکان کم‌توان ذهنی و تحولی بود. طرح پژوهش از نوع مطالعۀ مروری نظام‌مند بود. از طریق الگوی پریسما، یافته‌های پژوهشی مرتبط با متغیرهای علوم و فناوری‌های شناختی در توان‌بخشی کودکان کم‌توان ذهنی و تحولی بررسی شد. در این راستا، با استفاده از کلیدواژه‌های تخصصی کم‌توانی‌های ذهنی و تحولی، کم‌توانی‌های ذهنی، عقب‌ماندگی ذهنی، کم‌توانی‌های شناختی، نشانگان داون و اختلال طیف اوتیسم در بازۀ زمانی 1985 الی 2022 در پایگاه‌های اطلاعاتی Pubmed، Springer، Scopus، ProQuest، Elsevier، Science direct و Google Scholar، یافته‌ها و اطلاعات 27 مقالۀ منتخب از 52 مقاله استخراج شد تا کاربرد علوم و فناوری‌های شناختی در ارتباط با کم‌توانی‌های ذهنی و تحولی واکاوی شود. برای شناسایی و پوشش بیشتر مقالات منتشرشده بعد از جست‌وجوی پایگاه‌های اطلاعاتی، تعدادی مجلۀ معتبر در این زمینه نیز به‌صورت دستی جست‌وجو شد. نمونه‌های کاربردی از فناوری‌های علوم شناختی در حوزۀ کم‌توانی‌های ذهنی و تحولی شامل فناوری‌های پشتیبانی شخصی هستند، مانند وب تریک، سیستم‌های مراقبت کمکی و سیستم‌های مراقبت کمکی مسکونی مانند خانۀ هوشمند، پیروی از اصول طراحی کلی و جامع، سیستم حمل‌ونقل هوشمند مانند سیستم موقعیت‌یابی جهانی، ربات‌های شخصی، فناوری‌های مجازی. فناوری‌های شناختی این توانایی را دارند که استقلال، بهره‌وری و کیفیت زندگی افراد کم‌توان شناختی را تا حد زیادی افزایش دهند. درنتیجه طراحی و استفاده از فناوری شناختی برای توان‌بخشی افراد کم‌توان تحولی از جمله گروه کم‌توانی‌های ذهنی و تحولی پیشنهاد می‌شود.واژه‌های کلیدی: علوم و فناوری‌های شناختی، توان‌بخشی، کم‌توانی‌های ذهنی و تحولی.,"علوم و فناوری‌های شناختی,توان‌بخشی,کم‌توانی‌های ذهنی و تحولی"
https://japr.ut.ac.ir/article_92140.html,پژوهش حاضر با هدف بررسی اثربخشی بستۀ آموزشی تاب‌آوری بر تکانشگری و انعطاف‌پذیری روان‌شناختی نوجوانان با گرایش به اعتیاد انجام گرفت. پژوهش حاضر نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری تحقیق را دانش‌آموزان دورۀ دوم متوسطه با گرایش به اعتیاد شهر تهران در سال تحصیلی 1399-1398 تشکیل دادند. در این پژوهش، 25 نوجوان با روش نمونه‌گیری هدفمند انتخاب و با گمارش تصادفی در گروه‌های آزمایش و گواه گمارده شدند. گروه آزمایش بستۀ آموزشی تاب‌آوری را طی دو و نیم ماه در 10 جلسۀ 75 دقیقه‌ای دریافت کردند. پرسشنامه‌های مورد استفاده در این پژوهش شامل پرسشنامۀ گرایش به اعتیاد (ATA)، پرسشنامۀ تکانشگری (IQ) و پرسشنامۀ انعطاف‌پذیری روان‌شناختی (PFQ) بود. داده‌ها به شیوۀ تحلیل واریانس با اندازه‌گیری مکرر و آزمون تعقیبی بونفرونی با استفاده از نرم‌افزار آماری SPSS-23 تجزیه و تحلیل شدند. نتایج نشان داد بستۀ آموزشی تاب‌آوری بر تکانشگری و انعطاف‌پذیری روان‌شناختی نوجوانان با گرایش به اعتیاد تأثیر معنادار داشته است (0/001>p). براساس یافته‌های پژوهش می‌توان نتیجه گرفت که بستۀ آموزشی تاب‌آوری با بهره‌گیری از فنونی مانند یادگیری مهارت گفت‌وگو، آموزش خودآگاهی، نحوۀ کنترل خشم، مدیریت استرس، حل مسئله و تصمیم‌گیری بهنجار می‌تواند به‌عنوان یک روش کارآمد برای کاهش و بهبود انعطاف‌پذیری روان‌شناختی نوجوانان با گرایش به اعتیاد مورد استفاده قرار گیرد.,"انعطاف‌پذیری روان‌شناختی,تاب‌آوری,تکانشگری,گرایش به اعتیاد"
https://japr.ut.ac.ir/article_91204.html,هدف پژوهش حاضر، بررسی اثربخشی آموزش گروهی مبتنی بر نظریۀ عقلانی-هیجانی-رفتاری (REBT) بر ارتقای عزت‌نفس و کاهش فرسودگی شغلی مردان شاغل متأهل بود. پژوهش حاضر به‌لحاظ هدف کاربردی است و یک مطالعۀ شبه‌آزمایشی با طرح پیش‌آزمون-پس‌آزمون با گروه کنترل به همراه دورۀ پیگیری یک‌ماهه است. جامعۀ آماری مطالعه شامل مردان شاغل متأهل شهر تهران در زمستان 1399 بود. نمونۀ پژوهش شامل 40 نفر بود که با معیارهای ورود به پژوهش مطابقت داشتند و از طریق روش نمونه‌گیری دردسترس انتخاب و به‌طور تصادفی در گروه آزمایش و گروه کنترل (هر گروه 20 نفر) قرار داده شدند. آموزش گروهی مبتنی بر نظریۀ عقلانی-هیجانی-رفتاری طی هشت جلسه هفتگی فقط در گروه آزمایش اعمال شد. برای جمع‌آوری داده‌ها از پرسشنامۀ عزت‌نفس کوپر اسمیت (CSEI) و پرسشنامۀ فرسودگی شغلی مزلاک (MBI) استفاده شد. تجزیه و تحلیل داده‌ها با نرم‌افزار SPSS-25 و به روش تحلیل کوواریانس (ANCOVA)، تحلیل واریانس (ANOVA) یک‌راهه با اندازه‌گیری مکرر و آزمون تعقیبی بن‌فرونی انجام گرفت. یافته‌ها نشان‌دهندۀ افزایش معنادار سطح عزت‌نفس در گروه آزمایش بود و این تأثیر در مرحلۀ پیگیری پایدار مانده است (001/0P<). در خصوص فرسودگی شغلی، اثربخشی مداخله در دو خرده‌مقیاس این متغیر در گروه آزمایش معنادار بود و این تأثیرات پایداری در مرحلۀ پیگیری حفظ شدند (001/0P<). درنتیجه، آموزش گروهی مبتنی بر REBT می‌تواند مداخله‌ای مناسب به‌منظور ارتقای عزت‌نفس و همچنین بهبود دو خرده‌مقیاس از سه مؤلفۀ فرسودگی شغلی باشد.,"عزت‌نفس,فرسودگی شغلی,نظریۀ عقلانی-هیجانی-رفتاری,آموزش گروهی"
https://japr.ut.ac.ir/article_91200.html,هدف پژوهش حاضر، رهیافتی پدیدارشناسانه از ادراک معلمان از تاب‌آوری کودکان شهر تهران بود. بدین‌منظور، این پژوهش بر مبنای رویکرد تفسیرگرایانه و روش پدیدارشناسی انجام شد. جامعۀ آماری پژوهش شامل معلمان منطقة ۱۳ شهر تهران در سال 1399 بودند که از بین آن‌ها 20 نفر به روش هدفمند از نوع ملاکی، برای نمونه انتخاب شدند. در تحلیل مصاحبه، اقداماتی مانند مرور یادداشت‌های تدوین‌شده بلافاصله بعد از انجام هر مصاحبه برای تعدیل و تکمیل مطالب یادداشت‌شده و همچنین تحلیل با استفاده از راهبرد هفت‌مرحله‌ای کلایزی انجام گرفت. در این پژوهش، 8 مضمون با عنوان‌های کنترل هیجانات، مهارت آموختنی، خانواده، سرشت کودک، عامل محیطی، خلل در بلوغ فکری، آموزش مهارت ارتباطی و بازی، و ۴۴ زیرمضمون طی مصاحبه‌ها استخراج شدند. این پژوهش تصورات و ادراکات معلمان از مفهوم تاب‌آوری در کودکان، عوامل و مؤلفه‌های اصلی ایجاد تاب‌آوری در کودکان، دلایل شکل‌نگرفتن تاب‌آوری در کودکان، آثار و پیامدهای شکل‌نگرفتن تاب‌آوری کودکان و در پایان روش‌های مناسب برای تقویت تاب‌آوری در میان کودکان را بررسی کرد. با توجه به یافته‌های پژوهش، عوامل فردی و خانوادگی در مسئلة عدم تاب‌آوری بسیار مهم و چشمگیر است. همچنین آموزش فلسفه به کودکان و بهبود روابط میان‌فردی، از جمله راهکارهای کمک‌کننده به کودکانی است که تاب‌آوری ندارند. از این‌رو مدارس و معلمان می‌توانند در این امر پیش‌قدم شوند و گام‌های بسیار مهمی برای کمک به این دسته از کودکان بردارند.,"تاب‌آوری,پدیدارشناسی,کودکان,معلمان"
https://japr.ut.ac.ir/article_91198.html,پژوهش حاضر با هدف تدوین الگوی مقابلۀ روان‌شناختی برمبنای روان‌شناسی مثبت‌گرا و ارزیابی تأثیر آن بر تاب‌آوری افراد دارای اضطراب کووید-19 انجام شد. روش پژوهش در بخش کیفی، تحلیل مضمون به روش استقرایی و در قسمت کمی نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری پژوهش شامل افراد دارای اضطراب کووید-19 شهر تهران در شش‌ماهۀ اول 1400 بود. به‌منظور اجرای پژوهش حاضر 35 نفر دارای اضطراب کووید-19 به روش نمونه‌گیری هدفمند انتخاب شدند و با گمارش تصادفی در گروه‌های آزمایش و گواه قرار گرفتند. افراد حاضر در گروه آزمایش مداخلۀ حاضر (10 جلسه) را طی یک ماه و نیم دریافت کردند. پرسشنامه‌های مورد استفاده در این پژوهش شامل مقیاس اضطراب کرونا ویروس (CDAS) و پرسشنامۀ تاب‌آوری (RQ) بود. داده‌های حاصل از پژوهش به شیوۀ تحلیل واریانس آمیخته با استفاده از نرم‌افزار آماری SPSS-23 تجزیه و تحلیل شد. نتایج نشان داد الگوی مقابلۀ روان‌شناختی بر مبنای روان‌شناسی مثبت‌گرا از نظر متخصصان دارای روایی محتوایی کافی است. همچنین این مداخله بر تاب‌آوری افراد دارای اضطراب کووید-19 تأثیر داشته است (0001>P). براساس یافته‌های پژوهش حاضر، الگوی مقابلۀ روان‌شناختی بر مبنای روان‌شناسی مثبت‌گرا با توجه به توانمندی‌ها و نقاط مثبت، ترویج نوع‌دوستی و مهرورزی به دیگران، ادای سپاسگزاری و شکرگزاری و شکل‌دهی امید و خوش‌بینی می‌تواند روشی کارآمد برای بهبود تاب‌آوری افراد دارای اضطراب کووید-19 محسوب شود.,"روان‌شناسی مثبت‌گرا,تاب‌آوری,اضطراب کووید-19"
https://japr.ut.ac.ir/article_91196.html,پژوهش حاضر با هدف تدوین بستۀ آموزشی سرمایه‌های روان‌شناختی و ارزیابی اثربخشی آن بر تکانشگری و انعطاف‌پذیری روان‌شناختی دانش‌آموزان طلاق دارای اختلال رفتار برونی‌سازی شده انجام شد. روش پژوهش حاضر در بخش کیفی، تحلیل مضمون به روش قیاسی و در قسمت کمی نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری پژوهش شامل دانش‌آموزان طلاق دارای اختلال رفتار برونی‌سازی‌شده بود که در دورۀ اول متوسطه در سال تحصیلی 1400-1399 در شهر اصفهان مشغول به تحصیل بودند. در این پژوهش، 40 دانش‌آموز طلاق دارای اختلال رفتار برونی‌سازی‌شده با روش نمونه‌گیری هدفمند انتخاب و با گمارش تصادفی در گروه‌های آزمایش و گواه گمارده شدند. گروه آزمایش، آموزش سرمایه‌های روان‌شناختی را طی دو ماه و نیم در 10 جلسۀ 75 دقیقه‌ای دریافت کرد. در این میان در گروه آزمایش 3 نفر و در گروه گواه نیز 3 نفر ریزش داشتند. پرسشنامه‌های استفاده‌شده در این پژوهش شامل پرسشنامۀ تکانشگری (IQ)، پرسشنامۀ انعطاف‌پذیری روان‌شناختی (PFQ) و سیاهۀ رفتاری کودکان و نوجوانان (CABI) بود. داده‌های حاصل از پژوهش به شیوۀ تحلیل واریانس با اندازه‌گیری مکرر با استفاده از نرم‌افزار آماری SPSS-23 تجزیه و تحلیل شدند. نتایج نشان می‌دهد آموزش سرمایه‌های روان‌شناختی از نظر متخصصان دارای روایی محتوایی کافی است. همچنین این بسته بر تکانشگری (0001>P؛ 74/0=Eta؛ 88/100=F) و انعطاف‌پذیری روان‌شناختی (0001>P؛ 66/0=Eta؛ 07/62=F) دانش‌آموزان طلاق دارای اختلال رفتار برونی‌سازی‌شده تأثیر معنادار دارد (001/0p<). براساس یافته‌های پژوهش حاضر می‌توان نتیجه گرفت آموزش سرمایه‌های روان‌شناختی می‌تواند به‌عنوان روشی کارآمد برای کاهش تکانشگری و افزایش انعطاف‌پذیری روان‌شناختی دانش‌آموزان طلاق دارای اختلال رفتار برونی‌سازی‌شده استفاده شود.,"اختلال رفتار برونی‌سازی‌شده,انعطاف‌پذیری روان‌شناختی,تکانشگری,سرمایه‌های روان‌شناختی,طلاق"
https://japr.ut.ac.ir/article_91194.html,پژوهش حاضر با هدف تعیین اثربخشی درمان گروهی مبتنی بر پذیرش و تعهد بر انعطاف‌پذیری شناختی و عزت‌نفس زنان آسیب‌دیده از خیانت انجام شد. روش تحقیق نیمه‌آزمایشی از نوع پیش‌آزمون-پس‌آزمون با گروه کنترل بود. جامعۀ آماری پژوهش شامل زنان آسیب‌دیده از خیانت زناشویی مراجعه‌کننده به کلینیک‌های مشاوره و دادگاه‌های خانواده شهر تهران در سال 1397 بود که از بین آن‌ها 30 نفر به روش نمونه‌گیری هدفمند انتخاب شدند و به‌صورت تصادفی در دو گروه آزمایشی (15 نفر) و گروه گواه (15 نفر) جای گرفتند. افراد گروه آزمایشی به مدت هشت جلسه (90 دقیقه) تحت درمان گروهی مبتنی بر پذیرش و تعهد قرار گرفتند، اما گروه گواه مداخله‌ای دریافت نکردند. ابزارهای گردآوری اطلاعات شامل پرسشنامۀ انعطاف‌پذیری شناختی (CFI) و مقیاس عزت‌نفس روزنبرگ (RSES) بود. درنهایت داده‌ها با استفاده از نرم‌افزار SPSS-22 و به روش تحلیل کوواریانس چندمتغیره تجزیه و تحلیل شدند. یافته‌های حاصل از تحلیل کوواریانس چندمتغیری نشان داد درمان گروهی مبتنی بر پذیرش و تعهد موجب افزایش معنادار میانگین نمرات پس‌آزمون متغیرهای انعطاف‌پذیری شناختی و عزت‌نفس در گروه آزمایش نسبت به گروه گواه شده است (05/0>p). براساس یافته‌ها، درمان پذیرش و تعهد می‌تواند در زمینۀ بهبود انعطاف‌پذیری شناختی و عزت‌نفس در زنان آسیب‌دیده از خیانت زناشویی، مورد استفادۀ مشاوران و درمانگران خانواده قرار گیرد.,"انعطاف‌پذیری شناختی,پذیرش,تعهد,خیانت زناشویی,عزت‌نفس"
https://japr.ut.ac.ir/article_91192.html,هدف از این پژوهش، بررسی اثربخشی آموزش مثبت‌اندیشی بر پذیرش و تعامل اجتماعی نوجوانان دختر شهرستان سرپل ذهاب بود. روش پژوهش، نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری بود. جامعۀ آماری پژوهش شامل نوجوانان 19-15 سالۀ دختر تحت پوشش ادارۀ بهزیستی شهرستان سرپل ذهاب در شش‌ماهۀ اول سال 1399 به تعداد 285 نفر بود. از میان جامعۀ آماری 40 نوجوان به‌صورت هدفمند انتخاب و به‌صورت تصادفی در دو گروه آزمایش و گواه جایگزین شدند (20 نوجوان در گروه آزمایش و 20 نوجوان در گروه گواه). نوجوانان حاضر در گروه آزمایش آموزش مثبت‌اندیشی (11 جلسه) را طی دو ماه و نیم دریافت کردند. پرسشنامه‌های استفاده‌شده در این پژوهش شامل پرسشنامۀ پذیرش اجتماعی (SIQ) و تعامل اجتماعی (SAQ) بود. داده‌های پژوهش به شیوۀ تحلیل واریانس آمیخته با استفاده از نرم‌افزار آماری SPSS-23 تجزیه و تحلیل شد. نتایج نشان می‌دهد آموزش مثبت‌اندیشی بر پذیرش اجتماعی (0001>P؛ 64/0=Eta؛ 82/63=F) و تعامل اجتماعی (0001>P؛ 66/0=Eta؛ 80/68=F) نوجوانان دختر تأثیر داشته است. بدین‌صورت که این مداخله به بهبود پذیرش و تعامل اجتماعی نوجوانان منجر شده است. براساس یافته‌ها، آموزش مثبت‌اندیشی با بهره‌گیری از مراقبۀ ذهن‌آگاهی، استفاده از قوت‌های خود، لذت‌بردن، تأیید خویشتن و بیان ارزش‌ها روشی کارآمد برای بهبود پذیرش و تعامل اجتماعی نوجوانان است.,"آموزش مثبت‌اندیشی,پذیرش اجتماعی,تعامل اجتماعی"
https://japr.ut.ac.ir/article_91190.html,هدف از پژوهش حاضر، بررسی نقش واسطه‌ای فرایندهای خودنظم‌بخشی در رابطۀ استرس ادراک‌شده با افسردگی، شرم و گناه در بیماران مبتلا به پسوریازیس و همراهان آن‌ها بود. پژوهش حاضر براساس هدف کاربردی و در چارچوب رویکرد کمی از نوع همبستگی بود. جامعۀ آماری پژوهش شامل کلیۀ بیماران مبتلا به پسوریازیس و افراد سالم (همراهان بیماران) مراجعه‌کننده به درمانگاه بیمارستان پوست رازی شهر تهران در سال 1396 بودند. 168 بیمار (85 مرد و 83 زن) و 121 همراه بیمار (22 مرد و 99 زن) به روش نمونه‌گیری دردسترس به‌عنوان نمونه انتخاب شدند. پرسشنامه‌های خودشناسی انسجامی (ISK)، خودمهارگری (SCS)، بهوشیاری (MAAS)، استرس ادراک‌شده (PSS) و مقیاس افسردگی (MMPI) در این تحقیق به‌کار گرفته شدند. داده‌ها با استفاده از SPSS-22 و به روش‌های آماری توصیفی و استنباطی شامل ضریب همبستگی پیرسون، رگرسیون سلسله‌مراتبی تعدیلی و آزمون T تحلیل شدند. یافته‌ها نشان داد خودشناسی انسجامی و شرم در همراهان بیماران، بیشتر از بیماران پسوریازیس است. در مقابل، اضطراب و افسردگی در گروه بیماران پسوریازیس بیشتر از همراهان آن‌ها بود. همچنین نتایج نشان داد رابطۀ بین استرس ادراک‌شده با افسردگی و شرم به‌وسیلۀ خودشناسی انسجامی تعدیل می‌شود. درنتیجه ضرورت دارد متخصصان بهداشت روان، نهادهای آموزشی و والدین به پرورش فرایندهای خودنظم‌بخشی در افراد بپردازند.,"افسردگی,استرس ادراک‌شده,پسوریازیس,شرم,فرایندهای خودنظم‌بخشی"
https://japr.ut.ac.ir/article_91188.html,پژوهش حاضر به‌منظور بررسی اثر نوع بازخورد و کانون تنظیم و تعامل آن‌ها بر جهت‌گیری هدف‌های پیشرفت دانش‌آموزان انجام گرفت. مطالعه از نظر هدف کاربردی بود و در آن، از روش پژوهش آزمایشی با طرح پیش‌آزمون-پس‌آزمون چهارگروهی استفاده شد. جامعۀ آماری تحقیق شامل کلیۀ دانش‌آموزان دختر پایۀ ششم مدارس ناحیۀ 6 مشهد در سال تحصیلی 1399-1398 بود و از روش نمونه‌گیری تصادفی خوشه‌ای استفاده شد. شرکت‌کنندگان 128 دانش‌آموز بودند که به‌طور تصادفی در چهار گروه قرار گرفتند. همۀ آن‌ها قبل و بعد از مداخله، پرسشنامۀ جهت‌گیری هدف پیشرفت الیوت و مک‌گریگور (AGQ-R) را تکمیل کردند. داده‌ها با مدل تحلیل کوواریانس عاملی و با نرم‌افزار SPSS-24 تحلیل شد. یافته‌ها نشان داد بازخورد خودارجاعی در شرایطی که کانون تنظیم ارتقا بود، موجب افزایش هدف‌های پیشرفت تبحری گرایشی شد، اما در شرایطی که کانون تنظیم پیشگیری بود، هدف‌های پیشرفت تبحری اجتنابی را افزایش نداد. بازخورد هنجاری در شرایطی که کانون تنظیم ارتقا بود، موجب افزایش جهت‌گیری هدف‌های عملکردی گرایشی شد و در شرایطی که کانون تنظیم پیشگیری بود، به افزایش هدف‌های پیشرفت عملکردی اجتنابی انجامید. با توجه به یافته‌های این پژوهش، می‌توان گفت بازخورد، یکی از عوامل بسیار مهم در شکل‌گیری هدف‌های پیشرفت دانش‌آموزان است. نوع جهت‌گیری انتخابی سبب می‌شود دانش‌آموزان رفتارها و پیامدهای عاطفی مختلفی را دنبال کنند. درنهایت تلویحات کاربردی یافته‌ها مورد بحث قرار گرفت.,"بازخورد,هدف‌های پیشرفت,مرجع مقایسه,کانون تنظیم"
https://japr.ut.ac.ir/article_91132.html,هدف پژوهش حاضر، الگویابی ساختاری رفتارهای پرخطر براساس سیستم‌های مغزی-رفتاری و ابعاد تاریک شخصیت با میانجی‌گری توانایی کنترل فکر در دانش‌آموزان دورۀ دوم متوسطه بود. پژوهش از نوع کاربردی و روش پژوهش همبستگی به شیوۀ مدل‌یابی معادلات ساختار بود. جامعۀ پژوهش متشکل از کلیۀ دانش‌آموزان دورۀ دوم متوسطۀ شاهین‌شهر در سال تحصیلی 1400-1399 بود که از بین آنان 505 نفر (262 پسر و 243 دختر) به شیوۀ نمونه‌گیری دردسترس انتخاب شدند. ابزارهای پژوهش شامل پرسشنامه‌های سیستم مغزی رفتاری (BBSQ)، رفتارهای پرخطر (HRBQ)، شخصیت تاریک (DTPQ) و توانایی کنترل فکر (CTAQ) بودند. تجزیه و تحلیل داده‌ها با استفاده از مدلسازی معادلات ساختاری، به‌وسیلۀ نرم‌افزار SPSS و Amos ویرایش 23 صورت گرفت. نتایج نشان داد سیستم‌های فعال‌سازی و بازداری رفتاری، ابعاد تاریک شخصیت (خودشیفتگی، ماکیاولیسم و جامعه‌ستیزی) بر توانایی کنترل فکر و رفتارهای پرخطر دانش‌آموزان دارای اثر مستقیم معنادار بوده است (001/0>p). همچنین مطابق نتایج، توانایی کنترل فکر علاوه بر اثر مستقیم بر رفتارهای پرخطر دانش‌آموزان، در رابطۀ سیستم‌های مغزی-رفتاری و ابعاد تاریک شخصیت با رفتارهای پرخطر دانش‌آموزان دورۀ دوم متوسطه نیز نقش میانجی معنادار دارد. با توجه به نقش میانجی معنادار توانایی کنترل فکر، پیشنهاد می‌شود تا با آموزش تکنیک‌های توانایی کنترل فکر به دانش‌آموزان و تأثیر بر سیستم‌های مغزی رفتاری و ابعاد تاریک شخصیت، از بروز رفتارهای پرخطر در میان آنان کاسته شود.,"سیستم مغزی رفتاری,ابعاد تاریک شخصیت,توانایی کنترل فکر,رفتار پرخطر"
https://japr.ut.ac.ir/article_90284.html,هدف از پژوهش حاضر، بررسی مدل سیستم خودهای انگیزشی زبان دوم در یادگیری زبان انگلیسی و نقش واسطه‌ای خودنظم‌بخشی و اضطراب زبان دوم در مدارس است. روش پژوهش برحسب هدف کاربردی و برحسب گردآوری اطلاعات همبستگی بود. جامعۀ پژوهش حاضر دانش‌آموزان دختر دورۀ دوم متوسطۀ شهر یزد بود که از جامعه، 300 نفر نمونه به روش خوشه‌ای چندمرحله‌ای انتخاب شدند. سپس دانش‌آموزان به پرسشنامۀ سیستم خودهای انگیزشی زبان دوم (SLMSQ)، پرسشنامۀ خودنظم‌بخشی بوفارد (BSRQ) و اضطراب زبان خارجی (FLCAS) پاسخ دادند. داده‌های به‌دست‌آمده به روش همبستگی و تحلیل مسیر و با استفاده از نرم‌افزار SPSS 24 و Lisrel 8.7 تجزیه و تحلیل شدند. یافته‌های حاصل از تحلیل مسیر با برازش مناسب، رابطۀ مستقیم خود آرمانی را در یادگیری زبان انگلیسی و رابطۀ غیرمستقیم تجربۀ یادگیری زبان دوم به‌واسطۀ خودنظم‌بخشی را معنادار نشان داد. همچنین رابطۀ مستقیم اضطراب یادگیری زبان انگلیسی منفی و معنادار و رابطۀ غیرمستقیم خود آرمانی به‌واسطۀ اضطراب در یادگیری زبان انگلیسی مثبت و معنادار شد. در این پژوهش، رابطۀ مستقیم خود اجباری (بایسته) و تجربۀ زبان دوم در یادگیری زبان انگلیسی و رابطۀ غیرمستقیم خود اجباری به‌واسطۀ اضطراب زبان دوم در یادگیری زبان انگلیسی معنادار نبود؛ بنابراین توصیه می‌شود والدین نوجوانان را مجبور به یادگیری زبان انگلیسی نکنند و سعی کنند انگیزۀ یادگیری زبان انگلیسی را در آن‌ها درونی کنند.,"سیستم خودهای انگیزشی یادگیری زبان دوم,تجربۀ یادگیری زبان دوم,اضطراب زبان دوم,خودنظم‌بخشی,یادگیری زبان انگلیسی"
https://japr.ut.ac.ir/article_90122.html,پژوهش حاضر به‌منظور تعیین اثربخشی آموزش خودنظم‌دهی هیجانی بر شایستگی اجتماعی و ابرازگری هیجانی دانش‌آموزان پسر با نشانه‌های قلدری انجام شد. این پژوهش به لحاظ هدف کاربردی، از نوع آزمایشی و با طرح پیشآزمون-پسآزمون با گروه گواه و دورۀ پیگیری دوماهه بود. جامعۀ آماری پژوهش شامل دانش‌آموزان پسر با نشانه‌های قلدری دورۀ متوسطۀ اول شهر یاسوج در سال تحصیلی 1398-1397 بود. نمونۀ پژوهش 40 نفر از دانش‌آموزان دارای علائم و نشانه‌های قلدری بودند که به روش تصادفی چندمرحله‌ای انتخاب شدند و به‌صورت تصادفی، در دو گروه آزمایش و گواه قرار گرفتند (هر گروه 20 نفر). ابزارهای پژوهش شامل سه پرسشنامۀ قلدری ایلینویز (IBS)، شایستگی اجتماعی (SCQ) و ابرازگری هیجانی (EEQ) بود. پیش از شروع مداخله، پیش‌آزمون برای هر دو گروه اجرا شد. سپس گروه آزمایشی به مدت 9 هفته تحت آموزش خودنظم‌دهی هیجانی قرار گرفت، اما گروه گواه، مداخله‌ای دریافت نکرد. پس از شروع مداخله 4 دانش‌آموز در گروه آزمایش و 3 دانش‌آموز در گروه گواه ریزش داشتند. در پایان مداخله، از هر دو گروه پس‌آزمون گرفته شد و بعد از گذشت 2 ماه از اجرای پس‌آزمون، از هر دو گروه آزمون پیگیری بهعمل آمد. داده‌های پژوهش با استفاده از تحلیل واریانس با اندازه‌گیری مکرر با استفاده از نرم‌افزار آماری SPSS23 تجزیه و تحلیل شدند. نتایج نشان می‌دهد آموزش خودنظم‌دهی هیجانی بر شایستگی اجتماعی و ابرازگری هیجانی دانش‌آموزان پسر با نشانه‌های قلدری به‌طور معنا‌داری اثر دارد (001/0>p). بدینصورت که این مداخله توانسته به افزایش شایستگی اجتماعی و ابرازگری هیجانی دانش‌آموزان پسر با نشانه‌های قلدری منجر شود. براساس یافته های پژوهش حاضر، آموزش خودنظم‌دهی هیجانی با بهرهگیری از فنونی مانند مهارت‌های کنترل خشم، آموزش آگاهی هیجانی، افزایش احساسات مثبت و بازشناسی هیجان‌ها میتواند روشی کارآمد برای بهبود شایستگی اجتماعی و ابرازگری هیجانی دانش‌آموزان پسر با نشانه‌های قلدری باشد.,"ابرازگری هیجانی,خودنظم‌دهی هیجانی,شایستگی اجتماعی,قلدری"
https://japr.ut.ac.ir/article_90120.html,این پژوهش با هدف مقایسۀ اثربخشی درمان مبتنی بر تعهد و پذیرش (بستۀ درمانی مبتنی بر تجربه‌ها) با درمان شناختی-رفتاری بر کاهش اضطراب، افسردگی و افزایش سطح کیفیت زندگی در بیماران مبتلا به سندرم رودۀ تحریک‌پذیر انجام شد. روش پژوهش براساس هدف از نوع کاربردی و براساس روش گردآوری اطلاعات از نوع نیمه‌آزمایشی بود و در قالب طرح پیش‌آزمون-پس‌آزمون و پیگیری دوماهه با گروه کنترل اجرا شد. جامعۀ آماری از میان بیماران مبتلا به سندرم رودۀ تحریک‌پذیر بود که در سال 1398-1397 به کلینیک‌های متخصصان گوارش در سطح اصفهان مراجعه کرده بودند. نمونۀ آماری شامل 39 نفر از بیماران زن بود که به روش نمونه‌گیری دردسترس انتخاب شدند و سپس به‌صورت تصادفی در گروه‌های آزمایش و کنترل قرار گرفتند. ابزار سنجش پرسشنامۀ اضطراب (BAI)، افسردگی بک (BDI) و کیفیت زندگی (QOL-IBS) ویژۀ بیماران مبتلا به سندرم رودۀ تحریک‌پذیر بود. تجزیه و تحلیل داده‌ها با استفاده از نرم‌افزار SPSS 21 و به روش تحلیل واریانس اندازه‌گیری مکرر انجام شد. نتایج نشان می‌دهد هر دو درمان به کاهش اضطراب، افسردگی و افزایش سطح کیفیت زندگی بیماران منجر می‌شود و پایداری این اثر تا مرحلۀ پیگیری نیز ادامه دارد (01/0 <p)، اما بین گروه‌های درمانی تفاوت معناداری وجود ندارد؛ بنابراین استفاده از هریک از این درمان‌ها با توجه به شرایط و پذیرش بیمار به‌عنوان درمان همراه توصیه می‌شود.,"سندرم رودۀ تحریک‌پذیر,کیفیت زندگی,درمان شناختی-رفتاری,درمان مبتنی بر تعهد و پذیرش"
https://japr.ut.ac.ir/article_90118.html,هدف پژوهش حاضر تعیین اثربخشی درمان خودشفقت‌ورزی بر نشخوار فکری، خودانتقادگری و افکار خودآیند منفی دانشجویان دارای تجربۀ شکست عشقی بود. روش مطالعۀ حاضر به لحاظ هدف کاربردی و طرح پژوهش نیمه‌آزمایشی با طرح پیش‌آزمون و پس‌آزمون با گروه کنترل بود. جامعۀ آماری شامل تمام دانشجویان مقطع کارشناسی دانشگاه آزاد اسلامی واحد همدان در سال تحصیلی 1399-1398 بود که از میان آن‌ها 30 نفر به روش نمونه‌گیری هدفمند انتخاب شدند و به‌صورت تصادفی در 2 گروه آزمایش و گواه (7 زن و 8 مرد در هر گروه) قرار گرفتند. شرکت‌کنندگان برای پیش‌آزمون و پس‌آزمون به مقیاس پاسخ‌های نشخواری (RRS)، پرسشنامۀ سطوح خودانتقادی (SSAS) و پرسشنامۀ افکار خودآیند (ATQ) پاسخ دادند. داده‌ها با استفاده از روش تحلیل کوواریانس و نرم‌افزار SPSS نسخۀ 24 تجزیه و تحلیل شدند. نتایج پژوهش حاضر نشان می‌دهد درمان مبتنی بر شفقت بر مؤلفه‌های نشخوار فکری (001/0=P)، مؤلفه‌های خودانتقادگری (001/0=P) و افکار خودآیند منفی (001/0=P) دانشجویان دارای تجربۀ شکست عشقی اثربخش است. آموزش خودشفقت‌ورزی به این افراد کمک می‌کند در هر شرایطی خودپذیری داشته باشند که موجب کاهش خودانتقادگری، تجربۀ نشخوار فکری و افکار خودآیند در این افراد در شرایط بحرانی می‌شود. براساس نتایج حاصل از پژوهش حاضر، پیشنهاد می‌شود کارگاه‌های آموزشی با عنوان خودشفقت‌ورزی برای دانشجویان مواجه‌شده با ضربۀ شکست عشقی برگزار شود.,"افکار خودآیند,خودانتقادگری,شفقت,شکست عشقی,نشخوار فکری"
https://japr.ut.ac.ir/article_90116.html,هدف از این مطالعه، مقایسۀ اثربخشی گروه‌درمانی پیشگیری از عود مبتنی بر ذهن‌آگاهی (MBRP) و درمان‌های رایج بر کمال‌گرایی مثبت و منفی در مردان مبتلا به اختلال مصرف مواد افیونی بود. روش مطالعۀ حاضر به لحاظ هدف کاربردی و از نظر نحوۀ گردآوری اطلاعات، آزمایشی با طرح پیش‌آزمون-پس‌آزمون بود. جامعۀ آماری را مردان مبتلا به اختلال مصرف مواد افیونی تشکیل دادند که در سال 1398 به مرکز ملی مطالعات اعتیاد در شهر تهران مراجعه کرده بودند. 36 بیمار به‌عنوان نمونه انتخاب شدند و به‌صورت تصادفی در دو گروه پیشگیری از عود مبتنی بر ذهن‌آگاهی به همراه درمان‌های رایج و درمان‌های رایج به‌تنهایی قرار گرفتند. آزمودنی‌ها پرسشنامۀ کمال‌گرایی مثبت و منفی (PANPS) را در مراحل پیش‌آزمون، پس‌آزمون و پیگیری تکمیل کردند. داده‌ها با استفاده از روش تحلیل واریانس آمیخته و نرم‌افزار SPSS (نسخۀ 22) تحلیل شدند. یافته‌ها نشان می‌دهد تفاوت مراحل آزمون، عضویت گروهی و تعامل مراحل آزمون و گروه برای کمال‌گرایی مثبت معنادار نیست. برای کمال‌گرایی منفی تفاوت درون‌گروهی مراحل آزمون (69/7=F و 005/0=P) معنادار است. به‌منظور بررسی نقطه‌های تفاوت در مراحل آزمون از مقایسۀ زوجی بن‌فرونی استفاده شد که نشان می‌دهد نتایج در مرحلۀ پس‌آزمون و پیگیری در مقایسه با پیش‌آزمون کاهش معناداری داشته است (05/0=p)؛ بنابراین MBRP در کاهش کمال‌گرایی منفی اثربخش بوده است، اما در مقایسه با درمان‌های رایج اثربخشی بیشتری نداشته است. نتایج این پژوهش نشان می‌دهد پیشگیری از عود مبتنی بر ذهن‌آگاهی می‌تواند رویکردی مؤثر در کاهش کمال‌گرایی منفی در افراد مبتلا به اختلال مصرف مواد باشد.,"اعتیاد,کمال‌گرایی مثبت,کمال‌گرایی منفی,ذهن‌آگاهی,اختلال مصرف مواد افیونی"
https://japr.ut.ac.ir/article_89974.html,هدف : هدف از پژوهش بررسی اثربخشی مشاوره گروهی مبتنی بر طرحواره درمانی بر کاهش پریشانی روان‌شناختی نوجوانان طلاق بود.موادوروش‌ها: این پژوهش،آزمایشی و ازنوع پیش‌آزمون–پس‌آزمون باگروه کنترل و پیگیری بود. جامعه آماری پژوهش، کلیه نوجوانان دختر طلاق شهراصفهان که دردامنه سنی 13 تا 15 سال قرارداشتند، بود.نمونه آماری شامل 30 نوجوان خانواده طلاق بودند که به روش نمونه گیری تصادفی در گروه آزمایشی طرحواره درمانی و کنترل گمارده شدند.گروه آزمایشی 20 جلسه 90 دقیقه‌ای تحت مشاوره گروهی مبتنی بر طرحواره درمانی قرار گرفتند و گروه کنترل هیچ مشاوره‌ای دریافت نکردند.برای جمع آوری داده‌هااز مقیاس پریشانی روان‌شناختی DASS-21استفاده شد.برای تجزیه وتحلیل داده‌ها روش تحلیل واریانس با اندازه گیری مکرر به کار رفت.نتایج: نتایج تحلیل واریانس با اندازه‌گیری مکرر نشان دادکه طرحواره درمانی کاهش معناداری در افسردگی، اضطراب و استرس (01 / ( p<؛ ایجاد کرده و این نتایج در پیگیری دوماهه ثابت ماند( 01 / 0 .( p<نتیجه‌گیری: به نظر می‌رسد درطرحواره درمانی، افراد به نقش طرحواره‌ها در ایجادافسردگی و اضطراب و استرس آگاه شدند، و با به‌کارگیری تکنیک‌ها و سبک‌های مقابله‌ای مناسب توانست درکاهش مشکلات روان‌شناختی تأثیر داشته باشد؛ لذا پیشنهاد می‌گردد در جهت حل مشکلات خلقی از طرح‌واره درمانی استفاده شود.,"مشاوره گروهی مبتنی بر طرحواره درمانی,پریشانی روانشناختی,نوجوانان,طلاق"
https://japr.ut.ac.ir/article_89972.html,هدف پژوهش حاضر شناسایی تجارب شناختی و احساسی نوجوانان در استفاده از اینستاگرام بود. این پژوهش از نظر هدف کاربردی و به‌لحاظ نحوة گردآوری یافته‌ها کیفی و از نوع پدیدارشناسی بود. جامعة آماری شامل نوجوانان 14-12 سال شهر تهران بود که 12 نفر از آن‌ها (۷ دختر و ۵ پسر) در بازة زمانی دی تا بهمن 1400 به روش دردسترس انتخاب شدند. در ابتدا شرکت‌کنندگان به پرسشنامة اعتیاد به اینترنت یانگ پاسخ دادند که اگر نمرة آن‌ها در طیف متوسط تا شدید قرار داشت، وارد پژوهش می‌شدند. سپس مصاحبة عمیق نیمه‌ساختاریافته با افراد انجام گرفت و سپس مکتوب شد. داده‌ها نیز به روش هفت‌مرحله‌ای کلایزی تجزیه و تحلیل شدند. در این مطالعة کیفی، 3 مضمون اصلی شامل دلایل استفاده از اینستاگرام (با مضامین فرعی سرگرمی و فراغت، قابلیت اکسپلورر و اضطراب)، محتوای جذب‌کننده برای نوجوانان (با مضامین فرعی آموزشی و تفریح و سرگرمی) و تجربه‌های شناختی و احساسی (با مضامین فرعی تجربه‌های خوشایند و ناخوشایند) شناسایی شد. با توجه به یافته‌ها می‌توان گفت نوجوانان ساعات زیادی در اینستاگرام هستند و زندگی آن‌ها تحت تأثیر این شبکة اجتماعی است؛ بنابراین لازم است به تناسب شرایط‌ آنان، برنامه‌ها و طرح‌های آموزشی تدوین شود.,"اینستاگرام,تجارب شناختی,تجارب احساسی,نوجوانان"
https://japr.ut.ac.ir/article_89970.html,پژوهش حاضر با هدف بررسی اثربخشی برنامۀ ارتقای دانش، نگرش و عملکرد (KAP)، مبتنی بر توانمندی اختلال نارسایی توجه/بیش‌فعالی (ADHD) بر روابط والد-کودک، استرس فرزندپروری و خودکارآمدی انجام شد. مطالعۀ حاضر شبه‌آزمایشی با طرح پیش‌آزمون-پس‌آزمون و پیگیری با گروه گواه و از جهت هدف کاربردی است. جامعۀ مورد مطالعه شامل مادران کودکان 10-6 سال با اختلال نارسایی توجه/بیش‌فعالی در شهر کاشان در سال 1399 بودند که از میان آنان 30 نفر به‌صورت دردسترس انتخاب و در دو گروه 15 نفری آزمایش و گواه قرار داده شدند. برنامۀ ارتقای آگاهی، نگرش و عملکرد (KAP) که با رویکردی مثبت‌نگر به ADHD و با مرور نظام‌دار پژوهش‌های مرتبط با توانمندی‌های روان‌شناختی این افراد تدوین شده بود، به مادران گروه آزمایشی به‌صورت انفرادی (3 جلسه) و گروهی (7 جلسه) آموزش داده شد، اما به گروه گواه، آموزشی ارائه نشد. ابزار استفاده‌شده فرم والدین مقیاس درجه‌بندی رفتاری (CBRS) و مصاحبۀ تشخیصی مبتنی بر ویراست پنجم راهنمای تشخیصی و آماری اختلال‌های روانی (DSM5)، مقیاس رابطۀ والد-کودک (P-CRS)، پرسشنامه خودکارآمدی کودکان (SEQ-C) و مقیاس استرس فرزندپروری (PSS) بود و برای تحلیل داده‌ها از روش تحلیل واریانس با اندازه‌گیری مکرر استفاده شد و با نرم‌افزار SPSS (نسخۀ 26) انجام گرفت. نتایج تحقیق، تأثیر معنادار اجرای برنامه را بر کاهش استرس فرزندپروری مادران، ارتقای تعامل والد-کودک و خودکارآمدی کودک نشان داد.,"مثبت‌نگری,نارسایی توجه و بیش‌فعالی,تعامل,خودکارآمدی"
https://japr.ut.ac.ir/article_89968.html,هدف این پژوهش، بررسی میزان اثربخشی آموزش مهارت‌های زندگی بر خودکارآمدی تحصیلی دختران تیزهوش بود.روش پژوهش حاضر از نظر روش‌شناسی، جزء طرح‌های نیمه‌آزمایشی از نوع پیش‌آزمون- پس‌آزمون و پیگیری با گروه کنترل و به لحاظ هدف کاربردی بود. جامعة آماری پژوهش، دانش‌آموزان دختر مدارس تیزهوشان شهر تهران (متوسطة دورة دوم) در سال تحصیلی ۹۹-۹۸ بود که از این میان دانش‌آموزان پایة دهم دبیرستان فرزانگان تهران (۱۷۰ نفر) به روش نمونه‌گیری دردسترس انتخاب شدند و پرسشنامة باورهای خودکارآمدی تحصیلی (ASEBQ) را تکمیل کردند. از میان آن‌ها ۳۲ نفر از دانش‌آموزانی که نمره‌های پایینی داشتند، به‌عنوان گروه نمونه مشخص شدند و به‌صورت تصادفی در دو گروه ۱۶ نفری آزمایش و کنترل قرار گرفتند. به گروه آزمایش ۱۲ جلسة ۷۰ دقیقه‌ای آموزش‌های مربوط به مدیریت استرس و مقابله با اضطراب و افسردگی داده شد. پس از اتمام جلسات آموزش، پس‌آزمون و پس از گذشت یک ماه و نیم، پیگیری برای هر دو گروه آزمایش و کنترل اجرا شد. برای آزمون اثربخشی از روش تحلیل واریانس آمیخته و تحلیل داده‌ها با استفاده از نسخة ۲۵ نرم‌افزار SPSS انجام شد. نتایج حاکی از تأثیر آموزش مهارت‌های زندگی به‌صورت معنادار بر تمام مؤلفه‌های خودکارآمدی تحصیلی، یعنی توانایی انجام تکالیف در کلاس (۰۰۳/۰)، توانایی انجام تکالیف بیرون کلاس (۰۰۱/۰)، تعامل با دیگران در محیط تحصیلی (۰۴۸/۰) و مدیریت امور (۰۲۲/۰) بود؛ بنابراین، آموزش مهارت‌های زندگی، در بهبود خودکارآمدی تحصیلی دانش‌آموزان دختر تیزهوش اثربخش بوده است.,"تیزهوش,مهارت‌های زندگی,خودکارآمدی تحصیلی"
https://japr.ut.ac.ir/article_89966.html,هدف این پژوهش تعیین اثربخشی بستة آموزشی توان‌بخشی روان‌شناختی بر میل به طلاق و صمیمیت زناشویی در زوجین در حال طلاق بود. این پژوهش از نظر هدف کاربردی و از نوع نیمه‌آزمایشی با طرح پیش‌آزمون، پس‌آزمون و پیگیری با گروه کنترل بود. از میان 300 زوج در آستانة طلاق شهر اصفهان در پاییز سال 1398، تعداد 40 زوج به شیوة دردسترس انتخاب شدند و به‌طور مساوی در دو گروه آزمایش و گروه گواه قرار گرفتند. به‌منظور گردآوری داده‌ها از پرسشنامة میل به طلاق (DTS) و صمیمیت زناشویی (IS) استفاده شد. گروه آزمایش طی ده جلسه به‌کمک بستة آموزشی تدوین‌شده تحت آموزش قرار گرفتند. داده‌ها نیز از طریق تحلیل واریانس با اندازه‌گیری مکرر و با استفاده از نرم‌افزار SPSS 24 تحلیل شدند. نتایج نشان می‌دهد سطح میل به طلاق (01/0>p) و صمیمیت زناشویی (01/0>p) زوج‌های گروه آزمایش در مرحلة پس‌آزمون و پیگیری در مقایسه با گروه گواه به‌صورت معناداری به‌ترتیب پایین و بالاتر است. یافته‌های پژوهش اثربخشی بستة آموزشی توان‌بخشی روان‌شناختی بر کاهش میل به طلاق و ارتقای صمیمیت زناشویی زوج‌های در آستانة طلاق را تأیید کرد. پیشنهاد می‌شود آموزش بستة توان‌بخشی روان‌شناختی در مراکز مشاوره برای زوج‌های در معرض طلاق استفاده شود.,"توان‌بخشی روان‌شناختی,طلاق,میل به طلاق,صمیمیت زناشویی"
https://japr.ut.ac.ir/article_89964.html,هدف پژوهش حاضر، مقایسۀ سطح بازداری پاسخ در دانش‌آموزان ابتدایی نارساخوان تحولی ادراکی، زبان‌شناختی و عادی در خواندن بود. پژوهش از نظر هدف بنیادی و از نظر شیوۀ جمع‌آوری داده‌ها توصیفی از نوع علی-مقایسه‌ای بود. این پژوهش شامل سه جامعۀ آماری دانش‌آموزان پسر ابتدایی پایۀ سوم و چهارم نارساخوان ادراکی، نارساخوان زبان‌شناختی و عادی در خواندن در شهر مشهد در سال تحصیلی 1399-1398 بود که از هر جامعه، 15 نفر به‌عنوان نمونه انتخاب شدند. نمونه برای جامعۀ اول و دوم به‌صورت هدفمند و برای جامعۀ سوم به‌صورت تصادفی خوشه‌ای انتخاب شدند. افراد نارساخوان به‌لحاظ هوش بهنجار بودند. ابزارهای پژوهش آزمون‌های ماتریس‌های پیش‌روندۀ ریون (RPM)، ارزیابی توانایی خواندن فارسی (APRA)، رنگ و واژۀ استروپ (SCWT) و برو-نرو (GNG) بودند. داده‌های به‌دست‌آمده با نرم‌افزار SPSS 22 و با آزمون تحلیل واریانس چندمتغیری تحلیل شدند. نتایج نشان داد سطح بازداری پاسخ در سه گروه مورد مطالعه تفاوت معناداری دارد (001/0>P). سطح عملکرد دو گروه نارساخوان، هم در بازداری شناختی و هم در بازداری رفتاری به‌طور معناداری پایین‌تر از گروه عادی بود؛ درحالی‌که بین دو گروه نارساخوان در هیچ‌کدام از متغیرهای پژوهش تفاوتی مشاهده نشد؛ بنابراین براساس یافته‌ها، اگرچه در بازداری شناختی و بازداری رفتاری بین دو گروه نارساخوان تفاوتی وجود ندارد، ولی پایین‌بودن سطح بازداری‌ها در این دو گروه نسبت به کودکان عادی این ضرورت را ایجاب می‌کند که برای طراحی مداخلات توان‌بخشی، بازداری پاسخ ارزیابی شود.,"بازداری پاسخ,خواندن,نارساخوان ادراکی,نارساخوان زبان‌شناختی"
https://japr.ut.ac.ir/article_88626.html,هدف پژوهش حاضر بررسی نقش میانجی‌گری ماشدن در رابطۀ بین مقابلۀ حمایتی زوجی و کیفیت رابطۀ زناشویی در افراد متأهل بود. این پژوهش از نوع کاربردی و روش آن همبستگی با استفاده از مدل معادلات ساختاری بود. جامعۀ پژوهش را افراد متأهل شهر شیراز در سال 1400 تشکیل دادند که از میان آن‌ها 205 فرد متأهل (56 مرد و 149 زن) به روش نمونه‌گیری دردسترس انتخاب شدند و با پرکردن پرسشنامۀ مقابلۀ زوجی (DCQ)، پرسشنامۀ ماشدن (WQ) و مقیاس کیفیت زناشویی (RDAS) در پژوهش شرکت کردند. همچنین داده‌ها با استفاده از نرم‌افزارهای Amos نسخۀ 24 و SPSS نسخۀ 24 تجزیه و تحلیل شدند. یافته‌ها نشان می‌دهد مقابلۀ زوجی حمایتی همسر به‌صورت مستقیم بر کیفیت زناشویی تأثیر دارد؛ درحالی‌که مسیر مستقیم مقابلۀ زوجی حمایتی خود به کیفیت زناشویی معنادار نبود. همچنین مقابلۀ زوجی حمایتی خود و همسر به‌صورت غیرمستقیم و از طریق ایجاد حس ماشدن در زوج‌ها با کیفیت زندگی زناشویی ارتباط دارند. براساس یافته‌ها می‌توان گفت افرادی که در موقعیت‌های استرس‌زای زندگی از مقابله‌های زوجی حمایتی استفاده می‌کنند، احساس اتحاد و نزدیکی بیشتری با یکدیگر دارند و درنهایت با کیفیت زناشویی بالاتری مواجه می‌شوند. برای این منظور پیشنهاد می‌شود با هدف آگاهی‌بخشی به زوج‌ها دربارۀ اهمیت مقابلۀ زوجی در بحران‌ها از این یافته‌ها استفاده شود.,"مقابله زوجی حمایتی خود,مقابله زوجی حمایتی همسر,ماشدن,کیفیت رابطۀ زناشویی"
https://japr.ut.ac.ir/article_88624.html,پژوهش حاضر با هدف تدوین بستۀ توانمندسازی روان‌شناختی والدین و ارزیابی اثربخشی آن بر پریشانی روان‌شناختی دانش‌آموزان با تعامل والد-فرزندی ناکارآمد انجام گرفت. روش پژوهش، کاربردی و در بخش کیفی، تحلیل مضمون به روش قیاسی و در قسمت کمی نیمه‌آزمایشی با طرح پیش‌آزمون-پس‌آزمون با گروه گواه و دورۀ پیگیری دوماهه بود. جامعۀ آماری را دانش‌آموزان با تعامل والد-فرزندی ناکارآمد شهر تهران در سال تحصیلی 1399-1398 و والدین آنان تشکیل دادند. 40 دانش‌آموز با تعامل والد-فرزندی ناکارآمد به روش نمونه‌گیری هدفمند انتخاب شدند و با گمارش تصادفی در گروه‌های آزمایش و گواه قرار گرفتند (هر گروه 20 نفر). والدین دانش‌آموزان حاضر در گروه آزمایش توانمندسازی روان‌شناختی (10 جلسه) را دریافت کردند. پس از شروع مداخله، 4 نفر در گروه آزمایش و 3 نفر در گروه گواه از پژوهش انصراف دادند. پرسشنامه‌های این پژوهش شامل پرسشنامۀ رابطۀ والد-فرزندی (PCRQ) و پریشانی روان‌شناختی (PDQ) بود. داده‌های حاصل از پژوهش به شیوۀ تحلیل واریانس آمیخته تجزیه و تحلیل شد. نتایج نشان می‌دهد بستۀ توانمندسازی روان‌شناختی از نظر متخصصان دارای روایی محتوایی کافی است. همچنین این بسته بر پریشانی روان‌شناختی (0001>P؛ 54/0=Eta؛ 22/39=F) دانش‌آموزان با تعامل والد-فرزندی ناکارآمد تأثیر داشته است. براساس یافته‌های حاصل از پژوهش حاضر، بستۀ توانمندسازی روان‌شناختی با بهره‌گیری از انعطاف‌پذیری روانی، آموزش سبک فرزندپروری بهنجار و مشارکت هیجانی روشی کارآمد برای کاهش پریشانی روان‌شناختی دانش‌آموزان است. در پیشنهادی کاربردی بیان می‌شود بستۀ توانمندسازی روان‌شناختی در کلینیک‌های روان‌شناختی استفاده شود.,"توانمندسازی روان‌شناختی,پریشانی روان‌شناختی,تعامل والد-فرزندی ناکارآمد"
https://japr.ut.ac.ir/article_88622.html,پژوهش حاضر با هدف تعیین رابطۀ استحقاق روان‌شناختی و جهت‌گیری مذهبی بیرونی با رضایت زندگی دانشجویان و نقش واسطه‌ای سلامت ‌هیجانی و جهت‌گیری مذهبی درونی انجام گرفت. روش پژوهش حاضر، از نوع بنیادی (توصیفی-همبستگی) بود. جامعۀ پژوهش، دانشجویان دختر (482) و پسر (268) مؤسسۀ آموزش عالی رحمان رامسر در سال تحصیلی 1399-1398 با جمعیت تقریبی 750 نفر بودند که درمجموع با استفاده از روش نمونه‌گیری تصادفی خوشه‌ای، 264 نفر (185 دختر و 79 پسر) برای نمونه انتخاب شدند. ابزار پژوهش مقیاس چندبعدی رضایت دانشجویان (MSLSS)، مقیاس استحقاق ‌روان‌شناختی (PES)، بهزیستی و سلامت‌ هیجانی ادینبورگ- وارویک (WEMWBS) و آزمون جهت‌گیری مذهبی (ROS) بود. روش تحلیل آماری، تحلیل مسیر (لیزرل 7/8 و SPSS18) بود. یافته‌ها نشان می‌دهد استحقاق روان‌شناختی با سلامت هیجانی رابطۀ مثبت، مستقیم و معنا‌دار (33/0 r=) دارد. استحقاق ‌روان‌شناختی با میانجی‌گری سلامت ‌هیجانی ارتباط مثبت، غیرمستقیم و معنا‌دار با رضایت از زندگی دارد. سلامت ‌هیجانی با رضایت از زندگی رابطۀ مثبت، مستقیم و معنا‌دار (36/0 r=) دارد. جهت‌گیری بیرونی مذهب با رضایت از زندگی رابطۀ منفی، مستقیم و معنا‌دار (17/0- r=) و جهت‌گیری درونی مذهب با رضایت از زندگی رابطۀ مثبت، مستقیم و معنا‌دار (36/0 r=) نشان می‌دهد. جهت‌گیری بیرونی مذهب با جهت‌گیری درونی رابطۀ مثبت، مستقیم و معنا‌دار (42/0 r=) دارد. جهت‌گیری بیرونی مذهب با رضایت از زندگی با توجه به نقش میانجی جهت‌گیری درونی مذهب، رابطۀ مثبت، غیرمستقیم و معنا‌دار (34/0 r=) دارد. نتیجه‌گیری می‌شود استحقاق ‌روان‌شناختی به‌عنوان سبک مقابلۀ کارآمد از طریق سلامت ‌هیجانی به بهبود رضایت از زندگی دانشجویان منجر می‌شود و اگر پیامد انجام تشریفات دینی، باور و ایمان به خدا و همیاری و همفکری با آحاد جامعه باشد، رضایت از زندگی را در پی ‌دارد. پیشنهاد می‌شود کارگاه‌های مهارت‌های زندگی و جهت‌گیری مذهبی ویژۀ دانشجویان با هدف بهبود بهزیستی ‌روان‌شناختی برگزار شوند.,"استحقاق روان‌شناختی,جهت‌گیری مذهبی,سلامت هیجانی,رضایت از زندگی"
https://japr.ut.ac.ir/article_88620.html,هدف از انجام پژوهش حاضر، بررسی نقش واسطه‌ای هیجان‌های تحصیلی و بهزیستی روا‌ن‌شناختی در رابطۀ بین کمال‌گرایی و تنیدگی تحصیلی در دانشجویان دانشگاه محقق اردبیلی بود. پژوهش حاضر از نظر هدف کاربردی و نحوۀ گردآوری داده‌ها همبستگی از نوع توصیفی بود. جامعۀ آماری پژوهش شامل همۀ دانشجویان دانشگاه محقق اردبیلی بودند که در سال تحصیلی 1399-1398 تحصیل می‌کردند. 370 نفر (215 پسر، 155 دختر) به روش خوشه‌ای چندمرحله‌ای به‌عنوان حجم نمونه انتخاب شدند. در این پژوهش از پرسشنامۀ تنیدگی تحصیلی (ASQ)، پرسشنامۀ کمال‌گرایی (PANPS)، پرسشنامۀ هیجان تحصیلی (AEQ) و پرسشنامۀ بهزیستی روا‌ن‌شناختی (RPWBQ) استفاده شد. داده‌های جمع‌آوری‌شده نیز با استفاده از تحلیل همبستگی پیرسون و تحلیل مسیر به‌کمک نرم‌افزار Lisrel8.8 تجزیه و تحلیل شدند. نتایج نشان داد کمال‌گرایی مثبت با تنیدگی تحصیلی رابطۀ منفی و کمال‌گرایی منفی با تنیدگی تحصیلی رابطۀ مثبت دارد. هیجان تحصیلی مثبت با تنیدگی تحصیلی رابطۀ منفی و هیجان تحصیلی منفی با تنیدگی تحصیلی رابطۀ مثبت دارد. بین بهزیستی روا‌ن‌شناختی و تنیدگی ‌تحصیلی رابطۀ منفی وجود دارد. با توجه به میزان آمارۀ t ‌غیرمستقیم (تی‌سوبل) و شاخص VAF، میانجی‌گری هیجان تحصیلی منفی، هیجان تحصیلی مثبت و بهزیستی روا‌ن‌شناختی بین متغیرهای کمال‌گرایی مثبت و منفی با تنیدگی تحصیلی معنا‌دار به‌دست آمد. با توجه به نتایج، پیشنهاد می‌شود به‌دلیل نقش مهم هیجان‌های تحصیلی به‌عنوان یک متغیر میانجی، هیجان‌های تحصیلی مثبت و منفی دانشجویان شناسایی شود و با تقویت هیجان‌های مثبت و کاهش هیجان‌های منفی و همچنین بهبود بهزیستی، زمینۀ کاهش تنیدگی تحصیلی در دانشجویان فراهم شود.,"تنیدگی تحصیلی,کمال‌گرایی,هیجان‌های تحصیلی,بهزیستی روا‌ن‌شناختی,دانشجویان"
https://japr.ut.ac.ir/article_88618.html,هدف از پژوهش حاضر بررسی روابط ساختاری سلامت روان براساس اعتیاد به شبکه‌های مجازی با میانجی‌گری سبک‌های نظارتی والدین در دانش‌آموزان مقطع متوسطه بود. این پژوهش با توجه به هدف، کاربردی و روش آن همبستگی از نوع مدل‌یابی معادلات ساختاری انجام شد. جامعۀ آماری پژوهش شامل دانش‌آموزان متوسطۀ شهرستان لنگرود در سال تحصیلی 1400-1399 بود. تعداد نمونه نیز براساس قاعدۀ کلاین 220 نفر با روش نمونه‌گیری دردسترس انتخاب شد. بعد از جمع‌آوری داده‌ها 173 پرسشنامه شامل 79 دختر و 94 پسر تحلیل شد. ابزار پژوهش شامل پرسشنامه‌های سلامت روان (GHQ)، اعتیاد به شبکه‌های اجتماعی (SNA) و سبک نظارتی والدین (SKSS) بود. به‌منظور تحلیل داده‌ها از روش مدل‌یابی معادلات ساختاری و نرم‌افزار Smart pls3 استفاده شد. نتایج نشان می‌دهد اعتیاد به شبکه‌های اجتماعی رابطۀ منفی و معنا‌داری با سلامت روان و سبک نظارتی والدین دارد. یافته‌های پژوهش دلالت بر رابطۀ مثبت و معنادار سبک نظارتی والدین با سلامت روان دارد. همچنین سبک‌های نظارتی والدین می‌تواند نقش میانجی را دربارۀ اعتیاد به شبکه‌های مجازی و سلامت روان ایفا کند؛ بنابراین اعتیاد به شبکه‌های اجتماعی می‌تواند ریسک افسردگی و اضطراب را در نوجوانان افزایش دهد. این مسئله، پیامدهایی بر سلامت روان نوجوانان با خود به همراه دارد. در این میان مدیریت‌نکردن صحیح والدین موجب می‌شود نوجوانان با مسائلی از قبیل انزوا، افت اخلاقی، پرخاشگری و اضطراب مواجه شوند.,"اعتیاد به شبکه‌های اجتماعی,سلامت روان,سبک نظارتی والدین"
https://japr.ut.ac.ir/article_88616.html,هدف از پژوهش حاضر، اثربخشی مداخله روان‌شناسی مثبت‌نگر بر شادکامی و تفکر مثبت در بیماران روانی مزمن مرکز شبانه‌روزی مهرآنای شهر زاهدان بود. پژوهش از لحاظ هدف کاربردی و از نظر روش جمع‌آوری اطلاعات از نوع نیمه‌آزمایشی با طرح پیش‌آزمون-پس‌آزمون با گروه کنترل بود. جامعۀ آماری شامل کلیۀ بیماران روانی مزمن زن مرکز شبانه‌روزی مهرآنای شهر زاهدان در سال 1400-1399 است که از میان آن‌ها 30 نفر (15 نفر گروه آزمایش و 15 نفر گروه در انتظار درمان) به روش نمونه‌گیری در دسترس انتخاب شدند. ابزار مورد استفاده در پژوهش شامل پرسشنامه‌های شادکامی آکسفورد (OHI) و مقیاس تفکر مثبت (PTS) بود. مداخلۀ روان‌شناسی مثبت‌نگر در هشت جلسه (جلسۀ 5/1 ساعته) به مدت سه هفته برای گروه آزمایش برگزار شد. به‌منظور تجزیه و تحلیل داده‌ها، از روش‌های آمار توصیفی (میانگین و انحراف استاندارد) و آمار استنباطی (تحلیل کوواریانس چندمتغیره) استفاده شد. تحلیل داده‌ها با استفاده از نرم‌افزار SPSS21 انجام گرفت. نتایج پژوهش نشان داد مداخلۀ روان‌شناسی مثبت‌نگر موجب افزایش شادکامی و تفکر مثبت در بیماران روانی مزمن در گروه آزمایش نسبت به گروه کنترل با سطح معناداری 001/0 می‌شود؛ بنابراین توجه به اهمیت مداخلۀ روان‌شناسی مثبت‌نگر بر شادکامی و تفکر مثبت در بیماران روانی مزمن یکی از ضرورت‌های پژوهش محسوب می‌شود و می‌توان از مداخلۀ روان‌شناسی مثبت‌نگر به‌عنوان بخشی از برنامه‌های توانمندسازی بیماران روانی مزمن استفاده کرد و برگزاری دوره‌هایی در این زمینه توصیه می‌شود.,"روان‌شناسی مثبت‌نگر,شادکامی,تفکر مثبت"
https://japr.ut.ac.ir/article_88614.html,در این پژوهش کاربردی که با بهره‌گیری از روش فراتحلیل انجام ‌گرفت، به ترکیب عددی نتایج پژوهش‌های انجام‌شده در ایران در زمینۀ اثربخشی مداخلات آموزشی-درمانی مبتنی بر تئوری انتخاب بر مدیریت رفتار فردی پرداخته شد. جامعۀ آماری فراتحلیل مطالعات دردسترس مرتبط با بررسی اثربخشی مداخلات آموزشی-درمانی مبتنی بر تئوری انتخاب بر مدیریت رفتار فردی، 416 پژوهش بود که در سال‌های 1399-1379 منتشر شده‌اند. برای این منظوراز پایگاه‌های اطلاعات علمی جهاد دانشگاهی، پورتال جامع علوم انسانی، پژوهشگاه علوم و فناوری اطلاعات ایران، پایگاه مجلات تخصصی نور، بانک اطلاعات نشریات کشور و سیویلیکا در داخل کشور استفاده شد. براساس ملاک‌های تعریف‌شدۀ ورود و خروج پژوهش‌های اولیه و نیز تحلیل حساسیت، درنهایت 72 اندازۀ اثر از 33 مطالعۀ اولیه بررسی شدند. یافته‌های کمی پژوهش‌های منتخب نیز با نرم‌افزار CMA ویرایش 2 تحلیل شدند. نتایج نشان می‌دهد مداخلات آموزشی-درمانی مبتنی بر تئوری انتخاب بر مدیریت رفتار فردی تأثیر معنا‌داری دارد. همچنین براساس ملاک کوهن، میزان اندازۀ اثر ترکیبی آن برای مدل اثرات تصادفی، در حد بزرگ (09/1= ES) ارزیابی می‌شود. به‌طور خلاصه می‌توان نتیجه گرفت آموزش‌های مبتنی بر تئوری انتخاب می‌تواند بر مدیریت رفتار فردی و بهبود روابط افراد تأثیر مطلوب و چشمگیری داشته باشد؛ بنابراین به‌شدت توصیه می‌شود مبانی آموزشی-درمانی تئوری انتخاب در مراکز مشاوره‌ای سازمان‌های مختلف به‌صورت فردی و گروهی استفاده شود.,"فراتحلیل,مداخلات آموزشی-درمانی,تئوری انتخاب,مدیریت رفتار"
https://japr.ut.ac.ir/article_88466.html,هدف از پژوهش حاضر، پیش‌بینی بهزیستی روان‌شناختی مادران کودکان کم‌توان‌ ذهنی براساس حمایت اجتماعی ادراک‌شده، سبک‌های دفاعی و خودشفقت‌ورزی بود. طرح تحقیق، توصیفی-همبستگی و روش پژوهش به لحاظ هدف، بنیادی بود. جامعۀ آماری شامل مادران دانش‌آموزان کم‌توان ‌ذهنی مقطع ابتدایی مدارس استثنایی در شهرستان‌های شمالی استان خوزستان (شوش، اندیمشک و دزفول) در سال تحصیلی 1399-1398 بود که از میان آن‌ها 120 مادر به روش نمونه‌گیری هدفمند انتخاب شدند. ابزار پژوهش، بهزیستی روان‌شناختی (RSPWB)، مقیاس چندبعدی حمایت اجتماعی ادراک‌شده (MSPSS)، پرسشنامۀ سبک‌های دفاعی (DSQ) و مقیاس خودشفقت‌ورزی (SCS) بود. تجزیه و تحلیل داده‌ها با به‌کارگیری همبستگی پیرسون و رگرسیون چندگانه با روش ورود هم‌زمان در نرم‌افزار SPSS-24 انجام شد. یافته‌ها نشان می‌دهد بین بهزیستی روان‌شناختی مادران کودکان کم‌توان ‌ذهنی و حمایت اجتماعی ادراک‌شده، سبک‌های دفاعی رشدیافته و خودشفقت‌ورزی، رابطۀ مثبت و معنادار و با سبک‌های دفاعی روان‌آزرده و رشدنایافته همبستگی منفی و معنادار وجود دارد. نتایج تحلیل رگرسیون چندگانه نشان می‌دهد 81 درصد از تغییرات بهزیستی روان‌شناختی از طریق حمایت اجتماعی ‌ادراک‌شده، سبک‌های دفاعی (رشدیافته، روان‌آزرده و رشدنایافته) و خودشفقت‌ورزی پیش‌بینی شد؛ بنابراین براساس شناخت عوامل اصلی مؤثر در بهزیستی روان‌شناختی می‌توان برای افزایش بهزیستی روان‌شناختی و کاهش مشکلات، دست به برنامه‌ریزی و اقدامات عملی و مداخله‌ای زد.,"مادران کودکان کم‌توان ‌ذهنی,بهزیستی روان‌شناختی,حمایت اجتماعی ادراک‌شده,سبک‌های دفاعی,خودشفقت‌ورزی"
https://japr.ut.ac.ir/article_88464.html,پژوهش حاضر با هدف تعیین نقش واسطه‌ای حمایت اجتماعی ادراک‌شده و تاب‌آوری روان‌شناختی در رابطۀ بین قدردانی با نشانگان افسردگی انجام گرفت. پژوهش از نظر هدف بنیادی و از لحاظ گردآوری داده‌ها همبستگی و از نوع تحلیل معادلات ساختاری بود. جامعۀ آماری پژوهش عبارت بود از پرستاران شاغل در بیمارستان‌های ارجاعی کرونا در شهر تهران که در نیمۀ دوم سال 1399 فعالیت داشتند. از این جامعه، 219 نفر (82 مرد و 137 زن) با استفاده از روش نمونه‌گیری دردسترس انتخاب شدند. داده‌ها با استفاده از مقیاس تاب‌آوری کونور-دیویدسون (CDRS)، پرسشنامۀ قدردانی (GQ-6)، سیاهۀ افسردگی بک-ویرایش دوم (BDI-II) و مقیاس چندبعدی حمایت اجتماعی ادراک‌شده (MSPSS) گردآوری و با استفاده از همبستگی پیرسون و مدل‌سازی معادلات ساختاری از طریق نرم‌افزارهای SPSS نسخۀ 23 و AMOS نسخۀ 21 تحلیل شد. نتایج نشان داد نقش مستقیم قدردانی (19/0- =β، P<0.001)، نقش مستقیم حمایت اجتماعی ادراک‌شده (32/0- =β، P<0.001) و نقش مستقیم تاب‌آوری روان‌شناختی (41/0- =β، p < 0.001) بر نشانگان افسردگی منفی و معنادار است. همچنین مطابق نتایج، نقش واسطه‌ای حمایت اجتماعی ادراک‌شده (11/0- =β، P < 0.01) و تاب‌آوری روان‌شناختی (16/0- =β، P < 0.01) در رابطۀ بین قدردانی و نشانگان افسردگی معنادار است. براساس یافته‌های مطالعۀ حاضر، قدردانی می‌تواند از طریق افزایش ادراک حمایت اجتماعی و تاب‌آوری روان‌شناختی، پرستاران را از افسردگی محافظت کند و درنتیجه برای مداخلات بالینی در پرستاران طی همه‌گیری ویروس کرونا کاربردهایی داشته باشد.,"افسردگی,قدردانی,حمایت اجتماعی,تاب‌آوری,کرونا"
https://japr.ut.ac.ir/article_88462.html,پژوهش حاضر با هدف بررسی اثربخشی نوروفیدبک بر کارکردهای اجرایی افراد دارای سوء‌مصرف مواد افیونی انجام گرفت. این پژوهش از نوع کاربردی و شبه‌آزمایشی با طرح پیش‌آزمون و پس‌آزمون با گروه کنترل بود. جامعۀ آماری پژوهش شامل مراجعه‌کنندگان به کلینیک ترک اعتیاد شفا در سال 1399 واقع در شهر بوشهر بود. 29 نفر از مردان دارای سوءمصرف مواد افیونی به‌صورت نمونه‌گیری هدفمند در دو گروه آزمایش (تعداد= 14، میانگین سن= 79/43، انحراف معیار= 8/9) و کنترل (تعداد= 15، میانگین ‌سن=60/44، انحراف معیار=6/8) به تصادف گمارده شدند. پیش‌آزمون قبل از اعمال آموزش به‌کمک آزمون‌های قمار آیوا (IGT) و برج لندن (TOL) به‌ترتیب برای اندازه‌گیری توانایی تصمیم‌گیری و برنامه‌ریزی دریافت شد. پس از اعمال آموزش نوروفیدبک، بلافاصله پس‌آزمون از شرکت‌کنندگان گرفته شد. یافته‌های به‌دست‌آمده با استفاده از تحلیل کوواریانس چندمتغیره و نرم‌افزار SPSS24 نشان داد آموزش نوروفیدبک در توانایی تصمیم‌گیری موجب ترجیح بهتر در انتخاب‌های افراد با اندازۀ اثر 783/0 ani است. در مقابل، روش مذکور بر توانایی برنامه‌ریزی تفاوت معناداری را نشان نداد. نتایج پژوهش حاضر نشان می‌دهد آموزش به‌کمک نوروفیدبک می‌تواند بر توانایی تصمیم‌گیری اثرگذار باشد و می‌توان از این روش برای کاهش خطرپذیری افراد دارای سوء‌مصرف مواد افیونی استفاده کرد.,"نوروفیدبک,توانایی تصمیم‌گیری,توانایی برنامه‌ریزی,سوء‌مصرف مواد افیونی"
https://japr.ut.ac.ir/article_88460.html,پژوهش حاضر با هدف تعیین اثربخشی درمان مبتنی بر پذیرش و تعهد بر تنظیم شناختی هیجان و خودکارآمدی اجتماعی نوجوانان مبتلا به صرع بود. این پژوهش کاربردی و از نوع شبه‌تجربی با طرح پیش‌آزمون-پس‌آزمون با گروه گواه بود. جامعۀ مورد مطالعه را همۀ نوجوانان پسر مبتلا به صرع 18-15 سال مراجعه‌کننده به مراکز درمانی شهرستان رشت در سال 1400-1399 تشکیل دادند که از میان آن‌ها، نمونۀ پژوهش شامل 30 نوجوان پسر به‌صورت هدفمند و در دسترس و با درنظرگفتن شرایط ورود و خروج، انتخاب و به‌طور تصادفی در دو گروه آزمایش و گواه (هر گروه 15 نفر) جای‌دهی شدند. برای گردآوری یافته‌ها از پرسشنامۀ تنظیم شناختی هیجان (CERQ-P) و مقیاس خودکارآمدی اجتماعی (SSES) در مراحل قبل و بعد از درمان استفاده شد. درمان مبتنی بر پذیرش و تعهد به شیوۀ گروهی در هشت جلسه برای گروه آزمایش ارائه شد. داده‌ها به‌کمک نرم‌افزار SPSS24 و به روش تحلیل کوواریانس تحلیل شدند. نتایج حاصل از تحلیل کوواریانس نشان می‌دهد درمان مبتنی بر پذیرش و تعهد بر بهبود تنظیم شناختی هیجان و خودکارآمدی اجتماعی نوجوانان مبتلا به صرع به‌طور معنا‌داری تأثیر دارد (001/0>P). براساس نتایج این مطالعه می‌توان گفت، مداخلۀ مبتنی بر پذیرش و تعهد می‌تواند یکی از راهکارهای درمانی برای بهبود شاخص‌های سلامت روانی افراد مبتلا به صرع باشد.,"درمان پذیرش و تعهد,تنظیم شناختی هیجان,خودکارآمدی اجتماعی,صرع"
https://japr.ut.ac.ir/article_88458.html,هدف پژوهش حاضر اثربخشی تمرین رایانه‌ای شناختی بر عملکرد بازداری پاسخ و توجه پایدار دانش‌آموزان با مشکلات ریاضی بود. روش پژوهش به لحاظ هدف کاربردی و از نوع نیمه آزمایشی با طرح پیش‌آزمون- پس‌آزمون با گروه گواه بود. جامعۀ آماری پژوهش دانش‌آموزان دارای اختلال ریاضی شهر تهران بودند که در سال تحصیلی 1398-1397 به تحصیل اشتغال داشتند. گروه نمونه شامل 24 دانش‌آموز پسر دبستانی دارای مشکلات ریاضی بود که از طریق نمونه‌گیری دردسترس انتخاب شدند و به‌صورت تصادفی به دو گروه گواه (12 نفر) و آزمایش (12 نفر) تقسیم شدند. به‌منظور شناسایی دانش‌آموزان با مشکلات ریاضی از آزمون ایران کی‌مت استفاده شد. همچنین هوش دانش‌آموزان با مقیاس تجدیدنظر شدۀ هوش وکسلر برای کودکان (WISC-R) ارزیابی شد. گروه آزمایش طی 25 جلسۀ 50 تا 60 دقیقه‌ای در برنامۀ مداخله‌ای شرکت کردند. از آزمون‌های عملکرد پیوسته (CPT) و آزمون استروپ (Stroop) از مجموعه نرم‌افزارهای علائم حیاتی سیستم اعصاب مرکزی (CNSVS) برای ارزیابی بازداری پاسخ و توجه پایدار دانش‌آموزان استفاده شد. داده‌ها با نرم‌افزار SPSS22 و با استفاده آزمون‌های تحلیل کواریانس تحلیل شدند. نتایج آزمون استروپ نشان می‌دهد تفاوت معناداری در نمرات پس‌آزمون دانش‌آموزان گروه آزمایش و گواه در زیر مؤلفۀ خطای ارتکاب وجود داشت (05/0>P). همچنین در آزمون عملکرد پیوسته، تفاوت گروه گواه و آزمایش پس از حذف اثر پیش‌آزمون در مرحله پس‌آزمون، در زیرمؤلفۀ خطای ارتکاب و خطای حذف معنادار بود (05/0>P). برنامۀ تمرین رایانه‌ای شناختی می‌تواند سبب بهبود عملکرد بازداری پاسخ و توجه پایدار در دانش‌آموزان با مشکلات ریاضی شود.,"کارکردهای اجرایی,بازداری پاسخ,توجه پایدار,تمرین رایانه‌ای شناختی,مشکلات ریاضی"
https://japr.ut.ac.ir/article_87638.html,هدف از پژوهش حاضر، تعیین اثربخشی زوج‌درمانی هیجان‌مدار به شیوۀ «محکم مرا در آغوش بگیر» بر سبک‌های دلبستگی، سازگاری زناشویی و صمیمیت جنسی زوجین در پنج سال اول زندگی زناشویی بود. طرح پژوهش به لحاظ هدف کاربردی و از منظر روش‌شناسی نیمه‌آزمایشی در قالب پیش‌آزمون-پس‌آزمون-پیگیری بود. جامعۀ آماری پژوهش شامل زوجین شهر تهران در سال 1399 بود. 35 زوج به روش نمونه‌گیری دردسترس برای شرکت در پژوهش اعلام آمادگی کردند که به‌طور تصادفی در دو گروه آزمایش و کنترل قرار گرفتند. زوجین به مدت چهار جلسۀ چهارساعته در چهار هفتۀ متوالی آموزش دیدند. ابزار سنجش پرسشنامۀ تجدیدنظرشدۀ سبک دلبستگی کولینز و رید (RAAS)، پرسشنامۀ سازگاری زناشویی اسپینر (DAS) و پرسشنامۀ استاندارد صمیمیت جنسی بطلانی و همکاران (SSIQ) بود. برای تحلیل داده‌ها از روش تحلیل آمیخته و نرم‌افزار SPSS نسخۀ 24 استفاده شد. در پژوهش حاضر، اثر تعاملی گروه-زمان بر سبک دلبستگی ایمن (001/0=P ،87/10=F)، سبک دلبستگی دوسوگرا (011/0=P ،80/5=F)، رضایت دونفری (002/0=P ،06/8=F)، همبستگی دونفری (001/0=P ،92/7=F) و صمیمیت جنسی (014/0=P ،47/4=F) معنادار بود. نتایج نشان داد زوج‌درمانی هیجان‌مدار به شیوۀ «محکم مرا در آغوش بگیر» سبک‌های دلبستگی ایمن و دوسوگرا/اضطرابی و صمیمیت جنسی را در زوجین بهبود می‌بخشد.,"دلبستگی,هیجان‌مدار,زوج‌درمانی,محکم مرا در آغوش بگیر,سازگاری زناشویی,صمیمیت جنسی"
https://japr.ut.ac.ir/article_87202.html,این پژوهش با هدف بررسی روایی و پایایی نسخۀ ایرانی مقیاس ذهن‌آگاهی فیلادلفیا (PHLMS) صورت گرفت. پژوهش از نظر روش توصیفی و از لحاظ هدف بنیادی بود. جامعۀ پژوهش شامل کلیۀ مراجعان مرکز مشاوره و روان‌درمانی شهر تهران در سال 1399 بودند که 648 نفر از آن‌ها شامل 500 زن و 148 مرد به روش نمونه‌گیری دردسترس به‌عنوان نمونه انتخاب شدند. ابزارهای مورد استفاده در این پژوهش، مقیاس ذهن‌آگاهی فیلادلفیا (PHLMS)، مقیاس ذهن‌آگاهی براون و رایان (MAAS) و نسخۀ دوم پرسشنامۀ پذیرش و عمل (AAQ-II) بود. تجزیه و تحلیل این پژوهش با روش‌های تحلیل‌عاملی تأییدی، آلفای کرونباخ و ضریب همبستگی با استفاده از نرم‌افزار AMOS 24 و SPSS 24 صورت گرفت. طبق نتایج تحلیل‌عاملی تأییدی، نسخۀ نهایی شامل خرده‌مقیاس آگاهی (9 سؤال) و خرده‌مقیاس پذیرش (7 سؤال) بود. شاخص‌های برازش مدل در سطح مطلوب بود. اعتبار هم‌زمان این ابزار با مقیاس ذهن‌آگاهی براون و رایان و پرسشنامۀ پذیرش و عمل تأیید شد. آلفای کرونباخ برای خرده‌مقیاس آگاهی و پذیرش به‌ترتیب 85/0 و 81/0 و برای کل مقیاس 55/0 به‌دست آمد. مقیاس ایرانی ذهن‌آگاهی فیلادلفیا (PHLMS) از روایی و پایایی مناسبی برخوردار است و می‌تواند مورد استفادۀ درمانگران و پژوهشگران واقع شود.,"روایی,پایایی,ذهن‌آگاهی,فیلادلفیا"
https://japr.ut.ac.ir/article_87200.html,هدف از این پژوهش، واکاوی تجارب و واکنش‌های ارتباطی زوجین در بحران کووید-19 بود. این پژوهش با هدف بنیادی و رویکرد کیفی و با استفاده از طرح پدیدارشناسی توصیفی انجام گرفت. جامعۀ آماری پژوهش شامل تمامی زوجین ساکن شهر تهران بود که در سال 1399 تجربۀ قرنطینۀ خانگی را داشتند یا در حال تجربۀ آن بودند. نمونه‌گیری به‌صورت هدفمند و دردسترس صورت گرفت و شامل 10 زوج بود. ابزار پژوهش، مصاحبۀ نیمه‌ساختاریافته بود و تجزیه و تحلیل یافته‌ها، به روش کلایزی انجام شد. تحلیل داده‌های حاصل از مصاحبه به شناسایی و طبقه‌بندی 35 مفهوم اولیه و شش مضمون فرعی (تجارب زناشویی-سیستماتیک آزاردهنده، ازهم‌گسیختگی کیفیت و تعادل رابطۀ جنسی، تجارب زناشویی مثبت و خوشایند، راهبردهای فردی-زوجی سازگارشدن با شرایط قرنطینه، زمینه‌سازهای روان‌شناختی بروز و تشدید آشفتگی زناشویی در قرنطینه، زمینه‌سازهای محیطی بروز و تشدید آشفتگی زناشویی در قرنطینه) و یک مضمون اصلی تجارب و واکنش‌های ارتباطی زوجین در شرایط قرنطینۀ خانگی بیماری کووید-19 منجر شد. این یافته‌ها به آشکارشدن تجارب ارتباطی (مثبت-منفی) بین زوجین انجامید. روشن‌شدن این تجارب می‌تواند مبنایی برای طراحی و به‌کارگیری برنامه‌های آموزشی، پیشگیرانه و درمانی با هدف حفظ ثبات نهاد خانواده و همچنین تقویت کیفیت روابط زوجی شود.,"واکنش‌های ارتباطی,زوجین,کووید-19,پدیدارشناسی"
https://japr.ut.ac.ir/article_87198.html,هدف مطالعة حاضر آزمون مدل ساختاری روابط بین طرحواره‌های ناسازگار اولیه با کمال‌طلبی نوجوانان تیزهوش: نقش واسطة باورهای فراشناختی و میزان محبوبیت والدین بود. روش مطالعة حاضر نیز همبستگی براساس مدل‌یابی مطالعات ساختاری و از نظر هدف نیز کاربردی بود. جامعة آماری پژوهش حاضر دختران مشغول به تحصیل در مدارس سمپاد شهر تهران در سال تحصیلی 1400-1399 بودند. در این میان، با استفاده از روش نمونه‌گیری دردسترس، پس از حذف پرسشنامه‌های ناقص، 300 نفر به‌عنوان نمونه نهایی انتخاب شدند و به پرسشنامه‌های مقیاس محبوبیت والدین (PPS)، باورهای فراشناختی کارترایت هاتون و ولز (MCQ-30)، مقیاس کمال‌طلبی (MPS) و طرحواره‌های ناسازگار اولیه (MPSQ) پاسخ دادند. به‌منظور تجزیه و تحلیل داده‌ها از روش مدل‌یابی معادلات ساختاری و تحلیل چندسطحی در نرم‌افزار HLM استفاده شد. یافته‌های حاصل از آزمون مدل نشان داد اثر مستقیم محبوبیت والدین (22/0) و باورهای فراشناختی (21/0-) بر کمال‌طلبی مثبت به‌ترتیب مثبت و منفی، و اثر مستقیم محبوبیت والدین (47/0-) و باورهای فراشناختی (19/0) بر کمال‌طلبی منفی نیز به‌ترتیب منفی و مثبت است که در سطح 01/0 معنا‌دار بودند. طرحواره‌های ناسازگار اولیه با ضریب 49/0- بر محبوبیت والدین و با ضریب 23/0 بر باورهای فراشناختی در سطح 001/0 اثر معنا‌داری دارند. آثار غیرمستقیم نیز نشان داد طرحواره‌های ناسازگار اولیه با ضریب 15/0- به‌دلیل محبوبیت والدین و باورهای فراشناختی بر کمال‌طلبی مثبت و با ضریب (27/0) بر کمال‌طلبی منفی اثر داشتند. نتایج در حالت کلی نشان داد، مدل آزمون‌شده در مطالعة حاضر با مدل مفهومی اولیه برازش مناسب دارد و می‌توان از این مدل در کمال‌طلبی استفاده کرد.,"طرحواره‌های ناسازگار اولیه,کمال‌طلبی,نوجوانان تیزهوش,باورهای فراشناختی,محبوبیت والدین"
https://japr.ut.ac.ir/article_87066.html,هدف از پژوهش کاربردی حاضر شناسایی نقش واسطه‌ای سرمایه‌های روان‌شناختی در ارتباط نیازهای روان‌شناختی و سواد یادگیری مادام‌العمر بود. پژوهش حاضر به روش توصیفی و برای شناسایی روابط میان متغیرها در قالب مدل ساختاری، در طرح پژوهش هم‌بستگی انجام گرفت؛ بنابراین روابط میان متغیرها در قالب الگوی ساختاری آزموده شد. جامعة آماری شامل دانش‌آموزان سال دوازدهم مقطع متوسطۀ شهرستان ابهر (ایران) بود که در سال تحصیلی 1400-1399 مشغول تحصیل بودند. از بین آن‌ها 435 دانش‌آموز (384 دختر و 51 پسر) به روش نمونه‌گیری تصادفی خوشه‌ای چندمرحله‌ای انتخاب شدند و به پرسشنامه‌های نیازهای اساسی روان‌شناختی (BNSG-S)، سرمایه‌های روان‌شناختی (PCQ) و سواد یادگیری مادام‌العمر (LLL) پاسخ دادند. داده‌ها با استفاده از روش مدل‌یابی معادلات ساختاری و با استفاده از نرم‌افزار Amos-24 تحلیل شدند و به‌منظور تعیین پایایی ابزار از روش پایایی ترکیبی استفاده شد. نتایج نشان داد، رابطة مستقیم نیازهای روان‌شناختی با سرمایه‌های روان‌شناختی (001/0 P≤،73/0 =β) و رابطة مستقیم سرمایه‌های روان‌شناختی با سواد یادگیری مادام‌العمر (001/0P≤، 70/0 =β) معنادار بود. همچنین سرمایه‌های روان‌شناختی، رابطة بین نیازهای اساسی روان‌شناختی و سواد یادگیری مادام‌العمر را به‌صورت کامل میانجی‌گری می‌کرد؛ درنتیجه می‌توان با ارضای بیشتر نیازهای اساسی روان‌شناختی دانش‌آموزان، سرمایه‌های روان‌شناختی آن‌ها را بارور کرد و به‌تبع آن، میزان سواد یادگیری مادام‌العمر آن‌ها را افزایش داد.,"نیازهای اساسی روان‌شناختی,سرمایه‌های روان‌شناختی,سواد یادگیری مادام‌العمر"
https://japr.ut.ac.ir/article_87064.html,هدف از پژوهش حاضر شناسایی عوامل فرهنگی تبیین‌کنندۀ تفاوت‌های میان‌فرهنگی در کارکردهای شناختی و نگاه به ویژگی‌های این عوامل در فرهنگ ایرانی بود. این پژوهش از لحاظ هدف بنیادی است و از لحاظ نحوۀ گردآوری داده‌ها به روش کیفی با کاربست تکنیک تحلیل اسنادی انجام شد. از پایگاه‌های اطلاعاتی سایک‌نت، پاب‌مد، الزویر، پایگاه مجلات تخصصی نور، پرتال جامع علوم انسانی و پایگاه مرکز اطلاعات علمی جهاد دانشگاهی برای جست‌وجوی منابع استفاده شد. پس از جست‌وجوی کلیدواژه‌ها، 100 مقاله نخست هریک از این پایگاه‌ها و درمجموع 600 مقاله که در فاصلۀ زمانی سال‌های 2020-2000 منتشر شدند، جامعۀ آماری این مطالعه بود. درمجموع 67 مقاله، معیارهای مشخص‌شده برای ورود به تحلیل را داشتند. تحلیل اسنادی به روش پیشنهادی اولثاید و اشنایدر (2013) انجام شد. نتایج نشان داد 35 مشخصۀ فرهنگی می‌تواند تبیین‌کنندۀ تفاوت‌های فرهنگی در عملکرد شناختی باشد. این مشخصه‌ها در قالب سه دستۀ کلی شامل ویژگی‌های زبانی مانند سرعت گفتار و شباهت واجی، ویژگی‌های مربوط به خانواده و فرزندپروری مانند داربست و الگوهای والدگری، و ارزش‌ها و هنجارها مانند جهت‌گیری اجتماعی و خودتعبیری تقسیم‌بندی شدند. جامعۀ ایران در هریک از این دسته عوامل، ویژگی‌های اختصاصی خود را دارد و هریک می‌تواند به شکل متفاوتی از فرهنگ‌های دیگر، بر عملکرد شناختی اتباع ایرانی اثر بگذارد. این مطالعه دلالت‌های بسیاری برای آموزش شناختی و انجام پژوهش‌های آتی دارد.,"کارکرد شناختی,تفاوت‌های فرهنگی,فرهنگ,شناخت,تحلیل اسنادی"
https://japr.ut.ac.ir/article_87062.html,هدف پژوهش حاضر، بررسی تأثیر بازی‌های گروهی بر قضاوت اخلاقی دانش‌آموزان پسر پایۀ سوم ابتدایی بود. این پژوهش، کاربردی و از نوع شبه‌‌آزمایشی با طرح پیش‌آزمون-پس‌آزمون با گروه گواه است. جامعۀ پژوهش شامل تمامی دانش‌آموزان پسر پایۀ سوم ابتدایی شهرستان نورآباد دلفان بود که در سال تحصیلی 1400-1399 مشغول به تحصیل بودند. نمونۀ آماری شامل دانش‌آموزان پسر پایۀ سوم بود که به روش نمونه‌‌گیری دردسترس انتخاب شدند. آزمودنی‌ها شامل 30 دانش‌آموز پسر در دو گروه 15 نفره بود که به روش تصادفی در دو گروه آزمایش و گواه قرار گرفتند. در مرحلۀ پیش‌آزمون، از پرسشنامه‌های قضاوت اخلاقی (MJT) استفاده شد. بعد از رواسازی پروتکل، گروه آزمایش طی ده جلسۀ 50 دقیقه‌ای براساس پروتکل تدوین‌شده در بازی‌های گروهی وارد شدند و گروه گواه در شرایط آزمایشی قرار نگرفتند. داده‌‌ها با استفاده از تحلیل کوواریانس و با نرم‌افزار SPSS نسخۀ 10 تحلیل شد. یافته‌ها نشان داد پس از حذف اثر پیش‌آزمون، بین دو گروه، تفاوت معناداری وجود دارد و میانگین قضاوت اخلاقی کل گروه آزمایش، افزایش یافته است. اندازۀ اثر به‌دست‌آمده (802/0=ŋ) بر تأثیر بالای بازی‌های گروهی در تبیین واریانس متغیر قضاوت اخلاقی دانش‌آموزان صحه می‌گذارد. درنتیجه می‌توان از بازی‌های گروهی به‌عنوان بخشی از برنامه‌های توانمندسازی دانش‌آموزان استفاده کرد.,"بازی‌های گروهی,قضاوت اخلاقی,پایۀ سوم ابتدایی,شبه‌تجربی"
https://japr.ut.ac.ir/article_87060.html,این پژوهش با هدف ارزیابی مدل رابطۀ بین ذهن‌آگاهی و رضایت زناشویی با میانجی‌گری همدلی زناشویی در زنان خوداشتغال تحت پوشش کمیتۀ امداد امام خمینی‌شهر اهواز انجام گرفت. مطالعه به لحاظ هدف کاربردی بود و در یک طرح همبستگی اجرا شد. جامعۀ این پژوهش شامل کلیۀ زنان تحت پوشش کمیتۀ امداد امام خمینی شهر اهواز در سال 1396 بود که از میان آن‌ها 150 نفر به روش نمونه‌گیری هدفمند-داوطلبانه انتخاب شدند. ابزارهای استفاده‌شده برای جمع‌آوری داده‌ها پرسشنامۀ پنج‌جنبه‌ای ذهن‌آگاهی (FFMQ)، مقیاس همدلی زناشویی (MES) و مقیاس رضایت زناشویی (MSS) بودند. داده‌ها با استفاده از روش‌های آماری ضریب همبستگی پیرسون و تحلیل رگرسیون سلسله‌مراتبی و با به‌کارگیری نرم‌افزار آماری SPSS نسخۀ 23 تحلیل شدند. نتایج نشان داد بین متغیرهای ذهن‌آگاهی، همدلی زناشویی و رضایت زناشویی همبستگی مثبت و معنادار وجود دارد (001/0p<). همچنین تحلیل رگرسیون سلسله‌مراتبی هم‌زمان به روش بارون و کنی مشخص کرد که همدلی زناشویی، یک متغیر میانجی مثبت بین ذهن‌آگاهی و رضایت زناشویی است. براساس یافته‌ها می‌توان استنباط کرد که درک و همدلی زنان به شیوه‌های مختلف مانند رفتارهای کلامی و غیرکلامی سبب می‌شود به خواسته‌ها و نیازهای شریک زندگی‌شان آگاه شوند و تلاش کنند که احساس‌ها و عواطف آن‌ها را درک کنند. این امر موجب احساس خوب زن و شوهر به یکدیگر می‌شود.,"ذهن‌آگاهی,همدلی زناشویی,رضایت زناشویی,زنان"
https://japr.ut.ac.ir/article_87058.html,هدف از پژوهش حاضر، مقایسۀ تأثیر درمان‌های حضوری و واقعیت مجازی متمرکز بر شفقت، روی کاهش فرسودگی زناشویی بود. مطالعه، کاربردی و از نوع نیمه‌آزمایشی با طرح پیش‌آزمون، پس‌آزمون و پیگیری با گروه کنترل بود. جامعۀ پژوهش شامل مردان متأهل شرکت فولاد مبارکۀ اصفهان با نشانگان فرسودگی زناشویی در سال 1399 بودند. سی نفر از آن‌ها انتخاب و به‌صورت تصادفی در سه گروه درمان حضوری، درمان واقعیت مجازی و کنترل (سه گروه ده‌نفره) جایگزین شدند. ابزارهای پژوهش، شامل پرسشنامۀ فرسودگی زناشویی (CBQ)، درمان‌های حضوری و واقعیت مجازی متمرکز بر شفقت بود که به‌صورت انفرادی و در هفت جلسۀ 45 دقیقه‌ای ارائه شدند. تحلیل داده‌ها از طریق آزمون تحلیل واریانس با اندازه‌گیری مکرر، در نرم‌افزار SPSS.26 انجام شد. نتایج نشان داد هردو درمان موجب کاهش فرسودگی زناشویی و مؤلفه‌های آن می‌شوند (05/0 > p) و درمان حضوری در مقایسه با درمان واقعیت مجازی در فرسودگی زناشویی، بر مؤلفۀ خستگی روانی و خستگی جسمانی تأثیر بیشتری دارد، اما در مؤلفۀ خستگی عاطفی، هردو درمان اثربخشی یکسانی دارند؛ ضمن اینکه درمان واقعیت مجازی، بر خستگی جسمانی اثر معناداری ندارد (05/0 < p). همچنین نتایج نشان‌دهندۀ ماندگاری هردو درمان در مرحلۀ پیگیری بود. با توجه به تأیید کارایی واقعیت مجازی در درمان فرسودگی، می‌توان از این فناوری در زمینۀ مسئلۀ فرسودگی زناشویی بهره جست.,"درمان متمرکز بر شفقت,فرسودگی زناشویی,واقعیت مجازی"
https://japr.ut.ac.ir/article_87056.html,هدف از پژوهش حاضر، بررسی نقش میانجی‌گری نیازهای بنیادین روان‌شناختی در رابطۀ عملکرد خانواده با شادکامی بود. جامعۀ آماری این پژوهش را دانشجویان کارشناسی ساکن خوابگاه دانشگاه الزهرا (س) تهران تشکیل دادند که در سال تحصیلی ۱۳۹۹-۱۳۹۸ مشغول به تحصیل بودند و از میان آن‌ها 300 نفر به روش نمونه‌گیری دردسترس انتخاب شدند. روش پژوهش کاربردی و از نوع توصیفی-همبستگی بود. برای تجزیه و تحلیل داده‌ها از روش‌های آمار توصیفی و استنباطی و برای تعیین نرمال‌بودن داده‌ها از کجی و کشیدگی و روش تحلیل مسیر برای ارزیابی مدل پیشنهادی استفاده شد. ابزارهای جمع‌آوری داده شامل ابزار سنجش عملکرد خانواده (FAD)، فرم کوتاه پرسشنامۀ شادکامی آکسفورد (OHQ_SF) و پرسشنامۀ نیازهای بنیادین روان‌شناختی (BPNS) بود. برای تجزیه و تحلیل داده‌های پژوهش از نرم‌افزار Spss 24 و Amos 24 استفاده شد. نتایج این پژوهش نشان داد تمامی خرده‌مقیاس‌های متغیر عملکرد خانواده همبستگی معناداری با شادکامی دارند. مدل تجربی اصلاح‌شده دارای شاخص‌های برازش مطلوب است. عملکرد خانواده (حل‌ مسئله، نقش‌های خانوادگی، همراهی عاطفی، درگیری عاطفی، عملکرد عمومی خانواده، کنترل رفتاری) نیز اثر مستقیم و غیرمستقیم بر شادکامی دارد. علاوه‌براین، نیازهای بنیادین روان‌شناختی (خودمختاری، شایستگی و ارتباط) در رابطۀ بین عملکرد خانواده و شادکامی نقش میانجی‌گری سهمی دارد.,"شادکامی,عملکرد خانواده,نیازهای بنیادین روان‌شناختی"
https://japr.ut.ac.ir/article_87054.html,هدف این پژوهش بررسی تأثیر مهارت‌های رفتاردرمانی دیالکتیکی بر اضطراب و افسردگی دانش‌آموزان بود. پژوهش نیز براساس گردآوری داده‌ها از نوع آزمایشی و براساس هدف از نوع کاربردی انجام گرفت. جامعة آماری پژوهش را دانش‌آموزان پسر متوسطة اول شهر کوار در سال تحصیلی 1399-1398 تشکیل دادند که از میان آنان، 30 نفر از دانش‌آموزانی که نمرة متوسط به بالا در اضطراب و افسردگی داشتند، انتخاب شدند. روش نمونه‌گیری، تصادفی خوشه‌ای چندمرحله‌ای بود. برای اجرای مداخلات از پروتکل آموزش مهارت‌های رفتاردرمانی دیالکتیکی ویژه نوجوانان استفاده شد. همچنین برای جمع‌آوری داده‌ها از مقیاس اضطراب و افسردگی هاسپیتال (HADS) استفاده شد. روایی ابزار به روش تحلیل عاملی تأییدی (نرم‌افزار AMOS نسخة 24)، پایایی ابزار به روش آلفای کرونباخ (نرم‌افزار SPSS نسخة 24) و معنا‌داری آموزش‌های انجام‌شده به روش مانکووا (MANCOVA) (نرم‌افزار SPSS نسخة 24) بررسی شد. یافته‌های حاصل از تحلیل آماری مانکووا نشان می‌دهد، آموزش مهارت‌های رفتاردرمانی دیالکتیکی تأثیر معنا‌داری بر کاهش اضطراب دانش‌آموزان داشت، اما نتوانست تأثیر معنا‌داری در کاهش افسردگی دانش‌آموزان داشته باشد. نتیجه اینکه به‌طورکلی می‌توان برای کاهش اضطراب دانش‌آموزان از آموزش مهارت‌های رفتاردرمانی دیالکتیکی استفاده کرد، اما آموزش این مهارت‌ها برای کاهش افسردگی دانش‌آموزان نیازمند تأمل و بررسی بیشتر است.,"اضطراب,افسردگی,دانش آموزان,رفتار درمانی دیالکتیکی"
https://japr.ut.ac.ir/article_85724.html,هدف پژوهش حاضر بررسی اثربخشی مصاحبه‌های مختلف در تحکیم حافظۀ شاهد عینی است. این مطالعۀ کاربردی با روش آزمایشی (پس‌آزمون با گروه کنترل) انجام گرفت. جامعۀ پژوهش شامل دانشجویان کارشناسی دانشکدۀ روان‌شناسی و علوم تربیتی دانشگاه تهران در سال تحصیلی 1399-1398 است که از میان آن‌ها 80 نفر (21 مرد و 59 زن) به روش تصادفی خوشه‌ای انتخاب و به چهار گروه مساوی تقسیم شدند. شرکت‌کنندگان ابتدا ویدیویی درمورد سرقت از بانک مشاهده کردند و در جلسۀ دوم، با استفاده از پروتکل‌های مختلف با آن‌ها مصاحبه صورت گرفت (گروه کنترل بدون مصاحبه ماندند). در جلسۀ سوم، برای تمامی شرکت‌کنندگان یک تکلیف یادآوری آزاد برگزار شد. داده‌ها با روش تحلیل واریانس چندمتغیره در نرم‌افزار SPSS-23 بررسی شد. طبق یافته‌ها، بین دو گروه شناختی و خودگردان در هیچ یک از جلسات یادآوری تفاوت معناداری دیده نمی‌شود. همچنین گروه ساختاریافته در جلسۀ نخست، اطلاعات درست کمتری از دو گروه شناختی و خودگردان به یاد آوردند، اما در جلسۀ دوم، این تفاوت فقط با گروه شناختی برقرار بود. یافته‌ها نشان می‌دهد اجرای یادآوری اولیه با استفاده از تکنیک‌های حافظه می‌تواند به تحکیم حافظۀ شاهد عینی و یادآوری جزئیات بیشتر در مصاحبه‌های تأخیری کمک کند.,"تحکیم حافظه,شاهد عینی,مصاحبۀ خودگردان,مصاحبۀ شناختی"
https://japr.ut.ac.ir/article_85722.html,در پژوهش حاضر، به بررسی نقش واسطه‌ای راهبردهای تنظیم شناختی هیجان و خودکارآمدی اجتماعی در رابطۀ بین سبک‌های دلبستگی و اضطراب اجتماعی در دانش‌آموزان دختر دورۀ دوم متوسطه پرداخته شده است. جامعۀ آماری این پژوهش شامل کلیۀ دانش‌آموزان دختر دورۀ دوم متوسطۀ شهر ایلام، با تعداد 3822 نفر بود که در سال تحصیلی 1400-1399 مشغول به تحصیل بودند که از بین آن‌ها 360 نفر با روش نمونه‌گیری خوشه‌ای چندمرحله‌ای انتخاب شدند. روش مطالعه توصیفی از نوع همبستگی و هدف آن بنیادی است. برای تحلیل داده‌های پژوهش از روش تحلیل مسیر و از نرم‌افزارهای SPSS-24 و Amos-24 استفاده شد. ابزارهای مورد استفاده در این پژوهش عبارت‌اند از: مقیاس اضطراب اجتماعی نوجوانان (SAS-A)، پرسشنامۀ سبک دلبستگی (AAQ)، فرم کوتاه پرسشنامۀ تنظیم شناختی هیجان (CERQ-S) و مقیاس خودکارآمدی برای موقعیت‌های اجتماعی (SESS). نتایج تحلیل مسیر نشان داد راهبردهای تنظیم شناختی هیجان (انطباقی و غیرانطباقی) و خودکارآمدی اجتماعی در رابطۀ بین سبک‌های دلبستگی (ایمن، اجتنابی و دوسوگرا) و اضطراب اجتماعی نقش واسطه‌ای دارند. از طرفی نتایج نشان داد متغیرهای موجود در مدل می‌توانند 38 درصد از واریانس اضطراب اجتماعی را در پژوهش حاضر تبیین کنند. براساس این نتایج می‌توان گفت سبک‌های دلبستگی می‌توانند با تأثیر بر راهبردهای تنظیم شناختی هیجان و خودکارآمدی اجتماعی سطوح اضطراب اجتماعی در دانش‌آموزان را پیش‌بینی کنند.,"اضطراب اجتماعی,سبک دلبستگی,راهبردهای تنظیم شناختی هیجان,خودکارآمدی اجتماعی"
https://japr.ut.ac.ir/article_85698.html,یکی از اهداف مهم نظام آموزشی، اجرای موفق آموزش فراگیر است؛ بنابراین باید به بررسی عوامل مؤثر بر موفقیت آموزش فراگیر پرداخت. هدف پژوهش حاضر بررسی نگرش معلمان به ضرورت آموزش فراگیر و راهکارهای پیشنهادی درخصوص اجرای موفق آن است. پژوهش حاضر از لحاظ هدف کاربردی و در چارچوب رویکرد کیفی از نوع پدیدارشناسی است. داده‌ها با مصاحبۀ نیمه‌ساختاریافته گردآوری و با استفاده از روش تحلیل محتوا تجزیه و تحلیل شدند. شرکت‌کنندگان کلیۀ معلمان شهرستان تربت‌حیدریه در سال تحصیلی 1400-1399 هستند. براساس نمونه‌گیری هدفمند، 15 معلم زن و 15 معلم مرد (شاغل در مدارس استثنایی و عادی) انتخاب شدند و با آن‌ها مصاحبه شد. براساس نتایج پژوهش، معلمان درخصوص ضرورت آموزش فراگیر دیدگاه‌های منفی، مثبت و میانه دارند که 83 درصد از شرکت‌کنندگان به ضرورت‌نداشتن آموزش فراگیر معتقد بودند. راهکارهای مصاحبه‌شوندگان برای تحقق موفقیت‌آمیز آموزش فراگیر در چهار تم «آماده‌سازی حرفه‌ای معلمان»، «آماده‌سازی مدارس»، «آماده‌سازی دانش‌آموزان» و «تعیین نحوۀ شمول دانش‌آموزان» ارائه و گروه‌بندی شدند. تم «آماده‌سازی حرفه‌ای معلمان» به‌عنوان مهم‌ترین راهکار مطرح شد. با توجه به اهمیت آموزش فراگیر باید به عوامل تأثیرگذار بر نگرش معلم توجه ویژه کرد و با کاربست و اجرای هرچه بیشتر راهکارهای ارائه‌شده برای موفقیت آموزش فراگیر، بر کیفیت آموزش و یادگیری در محیط فراگیر افزود.,"نگرش,کودکان با نیاز ویژه,آموزش فراگیر,مطالعۀ کیفی"
https://japr.ut.ac.ir/article_85694.html,پژوهش حاضر با هدف بررسی اثربخشی آموزش راهبردهای هیجان‌مدار بر خودکارآمدی تحصیلی و سازگاری تحصیلی دانش‌آموزان پسر مقطع متوسطه دورة اول شهر رفسنجان انجام شده است. روش پژوهش براساس هدف کاربردی است. همچنین طرح پژوهش نیمه‌آزمایشی است که در آن از پیش‌آزمون، پس‌آزمون با گروه آزمایش و گواه استفاده شد. جامعة آماری شامل دانش‌آموزان پسر مقطع متوسطة دورة اول شهر رفسنجان به تعداد 1250 نفر است که در سال تحصیلی 1398-1397 مشغول به تحصیل بودند. حجم نمونه 30 دانش‌آموز پسر است که به روش نمونه‌گیری تصادفی خوشه‌ای چندمرحله‌ای انتخاب و به‌صورت تصادفی به دو گروه 15 نفری تقسیم شدند. هر 2 گروه قبل و بعد از آموزش به دو پرسشنامة سازگاری تحصیلی (AAQ) و خودکارآمدی تحصیلی (MJSES) پاسخ دادند. داده‌ها با استفاده از روش‌های آماری مانند فراوانی، میانگین، انحراف استاندارد و تحلیل کواریانس با استفاده از نرم‌افزار SPSS نسخة 22 تجزیه و تحلیل شد. یافته‌ها نشان می‌دهد، آموزش راهبردهای هیجان‌مدار بر سازگاری تحصیلی و خودکارآمدی تحصیلی دانش‌آموزان پسر دورة اول متوسطه در سطح 01/0P< تأثیر معنادار دارد. براساس یافته‌های تحقیق آموزش راهبردهای پردازش هیجان‌مدار از آنجا که هم بر عوامل شناختی و هم عوامل هیجانی تأکید دارد، بر خودکارآمدی و سازگاری تحصیلی دانش‌آموزان اثرگذار است.,"خودکارآمدی تحصیلی,راهبردهای هیجان‌مدار,سازگاری تحصیلی"
https://japr.ut.ac.ir/article_85692.html,پژوهش حاضر با هدف تعیین تأثیر آموزش مهارت‌های آموزشی، اجتماعی و هیجانی همکارانه بر مشکلات عاطفی -رفتاری درونی و برونی‌سازی‌شده و عملکرد تحصیلی دانش‌آموزان پسر ابتدایی انجام شده است. روش پژوهش نیمه‌آزمایشی با طرح پیش‌آزمون- پس‌آزمون- پیگیری با گروه گواه است. جامعۀ آماری شامل دانش‌آموزان پایۀ پنجم ابتدایی است که در سال تحصیلی 97-96 در شهرستان پیشوا مشغول به تحصیل بودند و از طریق آزمون مشکلات عاطفی-‌رفتاری آخنباخ شامل سیاهۀ رفتاری کودکان (CBCL) و نسخۀ معلم (TRF) غربال شدند؛ یعنی دانش‌آموزانی که نمرۀ T بیشتر از 63 داشتند، در محدودۀ بالینی قرار گرفتند و به‌شکل تصادفی در دو گروه 24 نفره گواه و آزمایش جایگزین شدند. گروه آزمایش تحت 12 جلسه یادگیری مهارت‌های آموزشی، اجتماعی و هیجانی همکارانه قرار گرفت. پس از برگزاری جلسات آموزشی، پرسشنامۀ مشکلات عاطفی-‌رفتاری و آزمون عملکرد تحصیلی به‌عنوان پس‌آزمون اجرا شد و پس از 3 ماه نیز آزمون پیگیری به عمل آمد. برای جمع‌آوری داده‌ها از پرسشنامۀ مشکلات عاطفی-رفتاری آخنباخ و آزمون عملکرد تحصیلی استفاده شد. تحلیل داده‌ها به روش آماری تحلیل کوواریانس چندمتغیری (MANCOVA)، تحلیل کوواریانس یک‌راهه (ANCOVA) و استفاده از نرم‌افزار SPSS نسخۀ 24 انجام شد. نتیجۀ تحلیل داده‌ها نشان می‌دهد تفاوت معناداری بین گروه آزمایشی و گواه در میانگین مشکلات رفتاری درونی‌سازی و برونی‌سازی‌شده و عملکرد تحصیلی وجود دارد (001/0P=)؛ بنابراین آموزش مهارت‌های آموزشی، اجتماعی و هیجانی همکارانه با انجام فعالیت‌ها و مواجه‌کردن دانش‌آموزان با تمرین‌های متنوع در فرایند آموزش به بهبود عملکرد تحصیلی و کاهش مشکلات عاطفی رفتاری منجر شد. با توجه به تأثیر آموزش مهارت‌های آموزشی، اجتماعی و هیجانی همکارانه بر کاهش مشکلات عاطفی‌-رفتاری درونی و برونی‌سازی‌شده و بهبود عملکرد تحصیلی دانش‌آموزان ابتدایی، به متصدیان امور آموزشی توصیه می‌شود از آموزش این مهارت‌ها برای بهبود مشکلات عاطفی-‌رفتاری و عملکرد تحصیلی دانش‌آموزان ابتدایی بهره ببرند.,"آموزش مهارت‌های آموزشی,اجتماعی و هیجانی همکارانه (CASEL),مشکلات عاطفی-رفتاری درونی و برونی‌سازی‌شده,عملکرد تحصیلی"
https://japr.ut.ac.ir/article_85690.html,پژوهش حاضر با هدف بررسی اثربخشی آموزش خودشفقتی بر تاب‌آوری تحصیلی و نشاط ذهنی دانش‌آموزان دورۀ متوسطه انجام شده است. روش پژوهش به لحاظ هدف کاربردی و طرح تحقیق از نوع نیمه‌آزمایشی با پیش‌آزمون- پس‌آزمون با گروه گواه است. جامعۀ آماری پژوهش شامل دانش‌آموزان دختر دورۀ متوسطه دوم شهر تهران در سال تحصیلی 1399-1398 است. در این پژوهش، 40 دانش‌آموز با روش نمونه‌گیری خوشه‌ای چندمرحله‌ای انتخاب شدند و با گمارش تصادفی در گروه‌های آزمایش و گواه قرار گرفتند (20 دانش‌آموز در گروه آزمایش و 20 دانش‌آموز در گروه گواه). گروه آزمایش مداخلۀ آموزش خودشفقتی را طی یک ماه در 7 جلسۀ 60 دقیقه‌ای دریافت کرد. پرسشنامه‌های استفاده‌شده در این پژوهش شامل پرسشنامۀ تاب‌آوری تحصیلی (ARQ) و نشاط ذهنی (MVS) است. داده‌های حاصل از پژوهش به شیوۀ تحلیل کوواریانس با استفاده از نرم‌افزار SPSS نسخۀ 23 تجزیه و تحلیل شد. نتایج نشان می‌دهد آموزش خودشفقتی بر تاب‌آوری تحصیلی و نشاط ذهنی دانش‌آموزان دوره متوسطه تأثیر معنادار دارد (001/0 p<). بدین‌صورت که این مداخله توانسته به افزایش تاب‌آوری تحصیلی و نشاط ذهنی دانش‌آموزان دوره متوسطه منجر شود؛ بنابراین می‌توان گفت آموزش خودشفقتی با بهره‌گیری از فنونی مانند آشنایی با مفهوم ذهن‌آگاهی، پذیرش هیجانات، رویارویی با هیجانات، مهارت مسئولیت‌پذیری فردی و خودآگاهی می‌تواند روشی کارآمد برای افزایش تاب‌آوری تحصیلی و نشاط ذهنی دانش‌آموزان دورۀ متوسطه باشد.,"آموزش خودشفقتی,دانش‌آموزان,تاب‌آوری تحصیلی,نشاط ذهنی"
https://japr.ut.ac.ir/article_85688.html,"هدف این پژوهش، ارائة الگویی از رشد پس از سانحه مبتنی بر روان‌شناسی مثبت در بهبودیافتگان از سرطان است. پژوهش حاضر از نظر هدف کاربردی است و روش آن کیفی و از نوع فراترکیب است. جامعة مورد بررسی، همة پژوهش‌های مرتبط با موضوع پژوهش از سال 2005 تا 2021 است. جست‌وجو در پایگاه‌های Civilica، Sid، Magiran، Noormags، Taylor & Francis، Google Scholar، Springer و Science direct انجام شده است. از مجموع 10,000 مقاله، 10 مقاله شرایط ورود به پژوهش را داشتند. درنهایت با ترکیب نتایج مقالات بررسی‌شده، شش مؤلفة اصلی سرمایه‌های روان‌شناختی، خودشفقتی، معنایابی برای زندگی، معنویت، قدرشناسی و عشق شناسایی شدند. به‌منظور بررسی اعتبار داده‌های پژوهش، از چهار معیار قضاوت پیشنهادی توسط لینکن و گوبا شامل باورپذیری، انتقال‌پذیری، اطمینان‌پذیری و تصدیق‌پذیری استفاده شد. همچنین برای حفظ کیفیت مطالعه شاخص کاپای کوهن به کار گرفته شد. مفاهیم شناسایی‌شده از مجموعه مفاهیمی هستند که در روان‌شناسی مثبت و به‌طور اختصاصی‌تر در مجموعه توانمندی‌های 24 گانه منش مطرح شده‌اند. مفاهیم یادشده، مجموعه‌ای از افکار و توانمندی‌هایی هستند که بهبودیافتگان سرطان برای رشد پس از سانحه از آن استفاده کرده‌اند. نتایج پژوهش حاضر می‌تواند یافته‌های مناسبی را در بستر روان‌شناسی مثبت‌نگر برای کادر پزشکی و روان‌شناسان در مواجهه با بیماران سرطانی فراهم کند و در تدوین بسته‌های مداخلاتی مؤثر واقع شود.","روان‌شناسی مثبت‌نگر,رشد پس از سانحه,سرطان,فراترکیب"
https://japr.ut.ac.ir/article_85686.html,هدف از پژوهش حاضر، مقایسۀ اثربخشی الگوی والدگری مبتنی بر نظریۀ کارکردهای اجرایی و برنامۀ بارکلی بر خودکنترلی کودکان مبتلا به نقص‌توجه/بیش‌فعالی است. این مطالعه کاربردی و از نوع کارآزمایی بالینی تصادفی است. جامعۀ پژوهش شامل مادران دارای کودک مبتلا به اختلال نقص‌توجه/بیش‌فعالی در شهر اصفهان در بهار و تابستان 1398 است که 45 نفر از آنان، برمبنای ملاک‌های ورود و خروج به‌صورت هدفمند انتخاب و به‌صورت تصادفی در سه گروه (دو گروه آزمایش و یک گروه کنترل) و در هر گروه 15 نفر گمارده شدند. از مقیاس ارزیابی خودکنترلی (SCRS) در مراحل مختلف پژوهش برای سنجش متغیر وابسته استفاده شد. گروه آزمایش اول تحت دوازده جلسۀ الگوی والدگری مبتنی بر نظریۀ کارکردهای اجرایی و گروه آزمایش دوم تحت هشت جلسه برنامۀ بارکلی قرار گرفتند و گروه کنترل هیچ‌گونه درمانی دریافت نکردند. داده‌های جمع‌آوری‌شده به روش تحلیل واریانس اندازه‌های تکرارشده و با استفاده از نرم‌افزار SPSS-26 تجزیه و تحلیل شدند. الگوی والدگری مبتنی بر نظریه‌های کارکردهای اجرایی و برنامۀ بارکلی بر خودکنترلی کودکان مبتلا به نقص‌توجه/بیش‌فعالی اثرات مشابه و مثبتی دارند (05/0>p)؛ بنابراین الگوی والدگری مبتنی بر نظریه‌های کارکردهای اجرایی و برنامۀ بارکلی به‌منظور بهبود خودکنترلی کودکان مبتلا به نقص‌توجه/بیش‌فعالی در کنار سایر درمان‌های اثربخش، کاربردی هستند.,"خودکنترلی,اختلال نقص‌توجه/بیش‌فعالی,الگوی والدگری مبتنی بر نظریۀ کارکردهای اجرایی,برنامۀ بارکلی"
https://japr.ut.ac.ir/article_84340.html,هدف پژوهش حاضر مقایسۀ اثربخشی بازی‌درمانی شناختی-رفتاری و درمان تعامل والد-کودک بر کنش‌های اجرایی کودکان با اختلال مقابله‌ای/ نافرمانی است. روش این تحقیق از نوع شبه‌آزمایشی با طرح پیش‌آزمون-پس‌آزمون با گروه گواه و تحقیق به لحاظ هدف کاربردی است. جامعۀ آماری پژوهش شامل دختران دچار اختلال مقابله‌ای/ نافرمانی مقاطع اول تا سوم ابتدایی شهر تنکابن در سال تحصیلی 1399-1398 است. با انتخاب دومرحله‌ای تصادفی مدارس، 39 نفر به‌عنوان نمونه با غربالگری انتخاب شدند که با همگن‌سازی و تصادفی‌سازی در سه گروه بازی‌درمانی شناختی-رفتاری و درمان تعامل والد-کودک و گواه قرار گرفتند. ابزار پژوهش حاضر شامل پرسشنامۀ علائم مرضی کودکان (CSI)، پرسشنامۀ عملکرد اجرایی (BRIEF)، بستۀ بازی‌درمانی شناختی-رفتاری (CBPTP) و بستۀ درمان تعامل والد-کودک بود (PCITP). داده‌های پژوهش حاضر با استفاده از روش تحلیل کوواریانس و نرم‌افزار SPSS نسخۀ 24 تحلیل شدند. نتایج نشان می‌دهد بین اثربخشی بازی‌درمانی شناختی-رفتاری و درمان تعامل والد-کودک بر مهارت‌های تنظیم رفتار با ضریب اتای 765/0 و فراشناخت با ضریب اتای 779/0 در کودکان با اختلال مقابله‌ای/ نافرمانی تفاوت وجود دارد (001/0=P). به‌نظر می‌رسد هر دو درمان با بهبود کنش‌های اجرایی کودکان دچار اختلال مقابله‌ای/ نافرمانی اثرگذار باشند، اما اثرگذاری بازی‌درمانی شناختی-رفتاری بیشتر است.,"اختلال مقابله‌ای/ نافرمانی,بازیدرمانی شناختی-رفتاری,کنش‌های اجرایی,والد-کودک"
https://japr.ut.ac.ir/article_84338.html,هدف پژوهش حاضر، مطالعۀ رابطۀ الگوهای ارتباطی و جو عاطفی خانواده مبدأ با نگرش به ازدواج با توجه به نقش میانجیگر تمایزیافتگی است. این مطالعه بنیادی است و به‌روش کمی همبستگی از نوع معادلات ساختاری انجام شده است. جامعۀ آماری شامل دانشجویان مجرد شهر تهران در سال تحصیلی 1400-1399 هستند. برای این منظور، 325 دانشجو (۲۳۰ دختر و ۹۰ پسر) از دانشجویان شهر تهران به روش نمونه‌گیری دردسترس انتخاب شدند. ابزارهای مورد استفاده، مقیاس‌های نگرش به ازدواج (MAS)، الگوی ارتباطی خانواده (RFCP)، جو عاطفی (Hill-Bern) و تمایزیافتگی (DSI-SF) بود. داده‌ها با استفاده از معادلات ساختاری و به‌کمک نرم‌افزار SPSS 24 و AMOS تحلیل شدند. نتایج پژوهش نشان می‌دهد از میان الگوهای ارتباطی خانواده مبدأ، الگوی گفت‌وشنود و الگوی همنوایی ارتباط معناداری با تمایزیافتگی دارند. همچنین بین جو عاطفی خانوادۀ مبدأ و تمایزیافتگی و نیز بین تمایزیافتگی و نگرش خوش‌بینانه، واقع‌گرایانه و ایدئال به ازدواج رابطۀ معناداری وجود دارد (05/0 ≥ p). به‌علاوه، تمایزیافتگی در ارتباط بین الگوی گفت‌وشنود و جو عاطفی خانوادۀ مبدأ با نگرش خوش‌بینانه به ازدواج، نقش میانجی دارد؛ بنابراین می‌توان نتیجه گرفت، با بهبود الگوهای ارتباطی و جو عاطفی خانواده مبدأ و درنتیجه با افزایش تمایزیافتگی افراد می‌توان به کسب نگرش خوش‌بینانه، واقع‌گرایانه و ایدئال‌گرایانه به ازدواج کمک کرد.,"نگرش به ازدواج,تمایزیافتگی,الگوی ارتباطی,خانواده مبدأ,جو عاطفی خانواده"
https://japr.ut.ac.ir/article_84336.html,التهاب یکی از سازوکارهای زیربنایی بسیاری از بیماری‌های خودایمنی، قلبی-عروقی و دیابت نوع 2 است؛ از این‌رو مطالعۀ حاضر با هدف مقایسۀ پژوهش‌های انجام‌شده دربارۀ تجربۀ بدرفتاری و استرس‌های دوران کودکی با سطح نشانگرهای التهابی CRP-IL-6 انجام شده است. با جست‌و‌جو در پایگاه‌های داده‌های پژوهشی Pub Med، Springer، Elsevier از سال 2000 تا 2019 و با زبان انگلیسی سی مقاله به‌دست آمد. از این میان، پس از بررسی چکیدۀ مقالات، یازده مقاله که به بررسی ارتباط تروماها و بدرفتاری‌های دوران کودکی (زیر 18 سال) با نشانگرهای التهابی (CRP-IL-6) در دوران بزرگسالی پرداخته بودند، انتخاب و بررسی شدند. در پژوهش‌های مرورشده، درمجموع برای نشانگر التهابی CRP 16867 نفر و برای نشانگر IL-6 6728 نفر بررسی شدند. نتایج تأثیر تصادفی فراتحلیل نشان می‌دهد افرادی که در کودکی در معرض بدرفتاری‌ها، استرس‌های شدید یا ترومای روانی قرار گرفته‌اند، به‌طور معناداری سطح پایۀ CRP (2/3=Z، 09/0-05/0= CI 95 درصد) و IL-6 (1/3=Z، 19/0-31/0= CI 95 درصد) بیشتری در بزرگسالی دارند. این مطالعه حاکی از آن است که تجربۀ بدرفتاری و استرس‌های شدید در دوران کودکی در ایجاد شرایط پیش‌التهابی در دوران بزرگسالی دخالت دارد؛ بنابراین با توجه به حساسیت و اهمیت این حوزه، کاوش بیشتری برای روشن‌شدن بسیاری از سازوکارهای واسطه‌ای نیاز است.,"دلبستگی,بدرفتاری‌های دوران کودکی,سایکونوروایمونولوژی,التهاب"
https://japr.ut.ac.ir/article_84334.html,هدف این پژوهش بررسی ویژگی‌های روان‌سنجی مقیاس شیوه‌های فرزندپروری ارجمندنیا در نمونه‌ای از خانواده‌های دارای فرزند با آسیب بینایی است. روش پژوهش حاضر توصیفی از نوع پیمایشی، همبستگی و با هدف بنیادی است. جامعة آماری این پژوهش، شامل والدین دارای فرزند با آسیب بینایی در سال ۱۳۹۸ در شهر تهران است که از میان آن‌ها 300 نفر از مادران شامل 185 والد دانش‌آموز پسر و 115 نفر والد دانش‌آموز دختر به روش نمونه‌گیری دردسترس و با مراجعه به مدارس آموزشی کودکان با آسیب بینایی شهر تهران انتخاب شدند. داده‌های این پژوهش با استفاده از پرسشنامة شیوه‌های فرزندپروری ارجمندنیا (APMQ) و مقیاس سبک‌های فرزندپروری بامریند (BPS) گردآوری شده و تحلیل‌عاملی تأییدی با استفاده از نرم‌افزارهای SPSS نسخۀ 24 و LISREL 8.8 تجزیه ‌و تحلیل شد. شاخص‌های برازش مدل مناسب بود و تحلیل‌عاملی تأییدی نشان از درستی سازه مدل پنج‌عاملی مقیاس داشت. مؤلفه‌های شیوه‌های فرزندپروی ارجمندنیا شامل فرزندپروری دموکراتیک، همکاری با همسر در فرزندپروری، نقش فامیل، فرزندپروری مقتدرانه و وابستگی به والدین بود. همچنین 28 سؤال پرسشنامه تأیید شد. آزمون‌های آلفای کرونباخ و همبستگی قابلیت اعتماد مطلوب این مقیاس و مؤلفه‌های آن را تأیید کردند. مقیاس شیوه‌های فرزندپروری ارجمندنیا ابزاری ایرانی مناسب برای بررسی سبک فرزندپروری است و می‌تواند در والدین کودکان دارای آسیب بینایی یا در نمونه‌های مشابه با نمونه پژوهش حاضر شود.,"ویژگی‌های روان‌سنجی,تحلیل‌عاملی تأییدی,شیوه‌های فرزندپروری,آسیب بینایی"
https://japr.ut.ac.ir/article_84332.html,هدف این پژوهش، بررسی اثربخشی آموزش گروهی-مجازی «برنامة مداخله‌ای حمایت از نیازها» بر کامروایی نیازهای اساسی روان‌شناختی و بهزیستی کارکنان است. روش پژوهش به لحاظ هدف کاربردی و طرح پژوهش نیز نیمه‌آزمایشی از نوع پیش‌آزمون-پس‌آزمون همراه با گروه گواه است. جامعة آماری پژوهش شامل تمامی کارکنان و سرپرستان بلافصل آنان در شرکت بهره‌برداری نفت و گاز مارون در سال 1399 است. از این جامعه، 30 سرپرست به روش نمونه‌گیری هدفمند و به‌صورت تصادفی ساده در دو گروه آزمایش و گواه (هر گروه 15 نفر) انتخاب شدند. از میان کارکنان هر سرپرست، 2 تا 3 نفر به‌منظور بررسی تأثیر مداخلة آموزشی به‌صورت تصادفی ساده انتخاب شدند که مجموع تعداد آن‌ها 83 نفر (81 نفر مرد و 2 نفر زن) بود. ابزار پژوهش شامل مقیاس کامروایی نیازها در محیط کار (NSa-WS) تاولین و استنلینگ و مقیاس بهزیستی کارکنان (EWB) ژنگ و همکاران بود. مداخله شامل آموزش برنامة مداخله‌ای حمایت از نیازها در هشت جلسة 90 دقیقه‌ای بود. تحلیل داده‌ها با استفاده از تحلیل کوواریانس چندمتغیری در نرم‌افزار SPSS نسخة 24 انجام شد. نتایج نشان می‌دهد، آموزش برنامة مداخله‌ای حمایت از نیازها بر کامروایی نیاز به خودمختاری، نیاز به شایستگی و نیاز به ارتباط و نیز افزایش سطح بهزیستی کارکنان تأثیر معنا‌داری دارد (05/0p<). با توجه به نتایج این پژوهش، آموزش برنامة مداخله‌ای حمایت از نیازها مداخله‌ای اثرگذار است که سازمان‌ها می‌توانند از این برنامه برای ارتقای بهزیستی کارکنان و نیز کامروایی نیازهای روان‌شناختی آنان استفاده کنند.,"نیازهای اساسی روان‌شناختی,کامروایی نیازها,بهزیستی کارکنان,برنامة مداخله‌ای حمایت از نیازها"
https://japr.ut.ac.ir/article_84330.html,"اعتیاد جنسی یک اختلال رو به رشد است که عوارض فردی و اجتماعی قابل‌توجهی  به همراه دارد. پژوهش بنیادی حاضر با هدف بررسی و کشف عوامل موثر در ایجاد اعتیاد جنسی، با نگاهی کیفی به بررسی تجارب، افکار و احساسات بیماران مبتلا به اعتیاد جنسی پرداخت . با استفاده از روش پژوهش کیفی، 13 نفر (10 مرد و 3 زن)   از بیماران مبتلا به اعتیاد جنسی 50-21 ساله شهر تهران در سال 1398 و با استفاده از نمونه‌گیری هدفمند انتخاب شدند و به مصاحبه عمیق نیمه‌ساختار یافته پاسخ دادند. سپس مصاحبه‌ها با ساتفاده  از روش هفت مرحله ای کلایزی مورد تحلیل قرار گرفت. یافته‌های پژوهش در 3  طبقه اصلی، "" عوامل فردی""،  ""ناکارآمدی خانواده"" و ""بی‌توجهی جامعه نسبت به آموزش جنسی"" و 11  طبقه فرعی دسته بندی شد. یافته‌های پژوهش حاضر، دانش متخصصین سلامت روان را درباره اعتیاد جنسی افزایش می‌دهد. علاوه بر این مشخص می‌کند  که با توجه به فقدان  برنامه ریزی‌ها و سیاستگزاری‌های جامعه در حوزه آموزش موضوعات جنسی به معلمین، والدین و جوانان، مسئولیت والدین در زمینه آموزش رفتارهای جنسی سالم به کودکان و نوجوانان بسیار مهم و قابل‌توجه است.","تجربه زیسته,اعتیاد جنسی و مطالعه کیفی"
https://japr.ut.ac.ir/article_84324.html,هدف این پژوهش تعیین نقش اتحاددرمانی در اثربخشی درمان با میانجی‌گری همراهی مراجع است. جامعۀ آماری مطالعه را افرادی تشکیل می‌دهند که در سال 1398 برای دریافت خدمات مشاورۀ روان‌شناختی به مراکز مشاورۀ بهزیستی، شرکت نفت و شهرداری تبریز مراجعه کرده بودند. نمونۀ تحقیق حاضر، 324 نفر (225 نفر زن و 99 نفر مرد) هستند که با نمونه‌گیری هدفمند و براساس معیار ورود و خروج پس از جلب رضایتشان انتخاب شدند. پژوهش حاضر از لحاظ هدف از نوع تحقیقات کاربردی و از حیث روش از نوع پژوهش‌های توصیفی-همبستگی است. برای گردآوری داده‌ها از پرسشنامه‌های فرم کوتاه اتحاددرمانی (WAI-SR)، همراهی مراجع (CES)، رضایتمندی مراجع (CSQ) و پیامد درمان برای مراجع (COM) استفاده شده است. همچنین برای تحلیل داده‌ها از روش مدلسازی معادلات ساختاری و نرم‌افزار Amos24 استفاده شد. یافته‌های تحقیق نشان می‌دهد که اتحاددرمانی با میانجی‌گری همراهی مراجع می‌تواند تغییرات اثربخشی درمان (رضایتمندی مراجع و پیامد درمان برای مراجع) را تبیین کند. همچنین نتایج آزمون میانجی نشان می‌دهد همراهی مراجع رابطۀ میان اتحاددرمانی و پیامد درمان را به‌صورت جزئی، اما رابطۀ بین اتحاددرمانی و رضایت مراجع را به‌طور کامل میانجی‌گری می‌کند. نتایج شاخص‌های نیکویی برازش نشان می‌دهد مدل اندازه‌گیری‌شده با مدل نظری تحقیق برازش مناسبی دارد. این مطالعه نشان می‌دهد همراهی مراجع یک متغیر میانجی در تبیین اثربخشی درمان است و درمانگران باید علاوه بر انتخاب رویکردهای درمانی مناسب، به نقش همراهی مراجع در اثربخشی درمان توجه ویژه‌ای داشته باشند.,"اتحاددرمانی,همراهی مراجع,اثربخشی درمان"
https://japr.ut.ac.ir/article_84322.html,پژوهش حاضر با هدف تعیین اثربخشی توان‌بخشی شناختی رایانه‌ای بر مسئله گشایی خلاق و سرعت پردازش اطلاعات دانش‌آموزان دختر مقطع ابتدایی صورت گرفته است. این پژوهش از لحاظ هدف کاربردی، از لحاظ روش از نوع کمی و از جهت جمع‌آوری داده‌ها از نوع شبه‌آزمایشی با طرح پیش‌آزمون، پس‌آزمون با گروه کنترل است. جامعۀ آماری پژوهش را دانش‌آموزان دختر پایۀ ششم ابتدایی شهرستان خرم‌دره در سال تحصیلی 1399-1398 تشکیل ‌دادند که 30 نفر از آن‌ها به روش نمونه‌گیری دردسترس به‌عنوان نمونه انتخاب شدند و به‌صورت تصادفی، در دو گروه کنترل (15 نفر) و آزمایش (15 نفر) قرار گرفتند. گروه آزمایش به‌مدت ده جلسه (هر هفته دو جلسۀ 40 دقیقه‌ای)، تحت آموزش توان‌بخشی شناختی رایانه‌ای با نرم‌افزار کاپیتان لاگ قرار گرفتند و گروه کنترل هیچ برنامه‌ای دریافت نکردند. داده‌ها با استفاده از پرسشنامه حل مسئلۀ خلاق باسادر (BCPSQ) و آزمون رایانه‌ای استروپ (Stroop Test) جمع‌آوری و با نرم‌افزار SPSS نسخۀ 22 و آزمون تحلیل کواریانس، تجزیه ‌و تحلیل شد. یافته‌ها نشان می‌دهد بعد از ارائۀ برنامۀ توان‌بخشی شناختی رایانه‌ای میزان سرعت پردازش اطلاعات و مسئله‌گشایی خلاق گروه آزمایش افزایش ‌یافته است و میان نمرات پس‌آزمون گروه آزمایش و گروه کنترل تفاوت معناداری وجود دارد (P<0/01). براساس این یافته‌ها می‌توان نتیجه گرفت، برنامه‌های توا‌ن‌بخشی شناختی رایانه‌ای بر بهبود مسئله‌گشایی خلاق و افزایش سرعت پردازش اطلاعات دانش‌آموزان ابتدایی مؤثر بوده است.,"توان‌بخشی شناختی رایانه‌ای,مسئله‌گشایی خلاق,سرعت پردازش اطلاعات,دانش‌آموزان ابتدایی"
https://japr.ut.ac.ir/article_84320.html,پژوهش حاضر با هدف بررسی اثربخشی ترکیب درمان شناختی-رفتاری و درمان روان‌پویشی کوتاه‌مدت بر افزایش نیرومندی من و کاهش علائم اختلال اضطراب فراگیر صورت گرفته است. روش پژوهش حاضر کاربردی و از جمله تحقیقات نیمه‌آزمایشی با پیش‌آزمون و پس‌آزمون با گروه کنترل است. جامعۀ آماری شامل افراد دارای اختلال اضطراب فراگیر هستند که در فاصله زمانی 1397-1395 به یکی از مراکز مشاورۀ همدان مراجعه کرده بودند و براساس مقیاس اضطراب همیلتون و تشخیص روان‌پزشک واجد ملاک‌های اختلال اضطراب فراگیر بودند. از میان آن‌ها 24 نفر به‌صورت هدفمند انتخاب و به‌صورت تصادفی در دو گروه آزمایش (12 نفر) و کنترل (12 نفر) قرار گرفتند. گروه آزمایش در 15 جلسۀ 60 دقیقه‌ای، هفته‌ای یک‌بار تحت درمان تلفیقی به‌صورت انفرادی قرار گرفت و گروه کنترل نیز در فهرست انتظار گمارده شد. برای جمع‌آوری داده‌ها از پرسشنامۀ اضطراب همیلتون (HRSA) و سیاهۀ روان‌شناختی قدرت من (PIES) استفاده شد. نتایج به‌دست‌آمده با آزمون کوواریانس و با استفاده از نرم‌افزار SPSS نسخۀ 22 تجزیه و تحلیل شدند. نتایج تحلیل داده‌های پژوهش نشان می‌دهد تفاوت معناداری در کاهش اضطراب و افزایش نیرومندی من در میان آزمودنی‌های گروه آزمایش در مقایسه با گروه کنترل وجود دارد (05/0p<). نتایج پژوهش نشان می‌دهد ترکیب درمان‌ شناختی-رفتاری و درمان روان‌پویشی کوتاه‌مدت در افزایش نیرومندی من و کاهش علائم اختلال اضطراب فراگیر مؤثر است.,"ختلال اضطراب فراگیر,نیرومندی من,درمان شناختی-رفتاری,روان‌پویشی کوتاه‌مدت"
https://japr.ut.ac.ir/article_84318.html,هدف پژوهش حاضر بررسی ویژگی‌های روان‌سنجی پرسشنامۀ اهداف و آرزوها در ایران است. این مطالعۀ کاربردی طرحی روان‌سنجی است و جامعۀ آماری آن را دانشجویان دانشگاه علامه طباطبایی در سال تحصیلی 1392-1391 تشکیل می‌دهند. از میان این دانشجویان، 250 نفر (115 دختر و 135 پسر) به روش نمونه‌گیری دردسترس انتخاب شدند و به شاخص آرزو (AI) و مقیاس جهت‌گیری مذهبی (ROS) پاسخ دادند. روایی و پایایی، تحلیل‌عاملی اکتشافی و تأییدی با استفاده از نرم‌افزارهای SPSS نسخۀ 22 و Lisrel-8.8 بررسی شد. نتایج حاصل از تحلیل اکتشافی مرتبۀ اول، ساختار ده‌عاملی اهداف و آرزوها با 41 گویه در جمعیت جوانان ایرانی را تأیید کرد که در تحلیل‌عاملی اکتشافی مرتبۀ دوم، تمام ده خرده‌مؤلفه در سه شاخص آرزوهای بیرونی، درونی و تعالی‌ خود طبقه‌بندی شدند. نتایج تحلیل‌عاملی تأییدی مرتبۀ اول و دوم، مؤید برازش خوب مدل و همچنین روایی همگرای پرسشنامه مناسب است. آلفای کرونباخ برای خرده‌مؤلفه‌ها بین 57/0 تا 86/0 و برای اهداف ذاتی 90/0، بیرونی 90/0 و تعالی ‌خود 82/0 به‌دست آمد؛ بنابراین می‌توان به محققان و دست‌اندرکاران آموزشی و تربیتی پیشنهاد داد که از این پرسشنامه در پژوهش‌های مربوط به تعیین اهداف و آرزوها بهره بگیرند و درصورت نیاز از طریق این ابزار، زمینه را برای بازنگری اهداف زندگی جوانان فراهم کنند.,"اهداف و آرزوها,ویژگی‌های روان‌سنجی,ساختار عامل"
https://japr.ut.ac.ir/article_84316.html,این پژوهش به‌منظور بررسی پیوستار خودشیفتگی و نقش واسطه‌ای فرایندهای خودشناسی در ارتباط میان شفقت خود، ارزش خود و خودشیفتگی در دو گروه بالینی و غیربالینی صورت گرفته است. پژوهش حاضر بنیادی و برحسب شیوۀ گردآوری اطلاعات توصیفی-همبستگی است. جامعۀ آماری پژوهش کارمندان اراده‌های دولتی و خصوصی شیراز و مراجعان به کلینیک‌های روا‌ن‌شناسی/ روان‌پزشکی در سال 1398-1397 است. 140 نفر از کارمندان اداره‌ها به‌عنوان نمونۀ غیربالینی و 128 نفر از مراجعان به کلینیک‌های روان‌شناسی/ روان‌پزشکی به‌عنوان نمونۀ بالینی به روش نمونه‌گیری دردسترس انتخاب شدند که درمجموع 268 نفر (135 مرد و 133 زن) به‌عنوان نمونه در این پژوهش شرکت کردند. پرسشنامه‌های خودمهارگری، خودشناسی انسجامی و بهوشیاری برای بررسی فرایندهای خودشناسی، پرسشنامه‌های ناپایداری هدف و مقیاس برتری، به‌منظور بررسی خودشیفتگی و پرسشنامه‌های شفقت خود و ارزش‌ خود در اختیار داوطلبان قرار داده شد. روش آماری استفاده‌شده برای بررسی نقش واسطه‌ای فرایندهای خودشناسی تحلیل مسیر بود. همچنین برای تحلیل داده‌ها از نرم‌افزار SPSS نسخۀ 24 استفاده شد. نتایج نشان می‌دهد فرایندهای خودشناسی بین خودشیفتگی از یک سو و شفقت خود و ارزش ‌خود از سوی دیگر در هر دو گروه بالینی و غیربالینی نقش واسطه‌ای ایفا می‌کنند (05/0P<). یافته‌های این پژوهش بر اهمیت شفقت ‌خود به‌عنوان قطبی سالم‌تر در تحول پیوستار خودشیفتگی تأکید می‌کند و فرایندهای خودشناسی را واسطه‌ای در این تحول می‌داند..,"خودشیفتگی,شفقت‌ خود,ارزش خود,فرایندهای خودشناسی"
https://japr.ut.ac.ir/article_82832.html,چکیدهپژوهش حاضر با هدف بررسی اثربخشی فرزندپروری ذهن‌آگاهانه بر واکنش‌پذیری افراطی و بهبود کیفیت رابطه والد-فرزند در مادران کودکان پیش‌دبستانی انجام شد. جامعه آماری این پژوهش، شامل کلیه مادران کودکان پیش‌دبستانی ناحیه 2 آموزش و پرورش شهر اهواز بود که در سال تحصیلی 97-1398 در مدارس این ناحیه تحصیل می‌کردند .طرح پژوهش از نوع نیمه‌آزمایشی با پیش‌آزمون، پس‌آزمون و پیگیری با گروه کنترل بود که در آن50 نفر از مادران کودکان انتخاب شده و به‌صورت تصادفی در دو گروه (۲۵ نفر گروه آزمایشی و 25 نفر گروه گواه) گمارده شدند. برای جمع‌آوری داده‌ها از مقیاس رابطه والد-فرزند پیانتا (1994) و مقیاس والدینی آرنولد (1993) استفاده شد. سپس مداخله آموزشی در ۸ جلسه ۹۰ دقیقه‌ای، هفته‌ای یکبار به‌صورت گروهی برای گروه آزمایشی اجرا شد . اما گروه گواه مداخله‌ای دریافت نکرد و در ادامه پس از 2ماه ، پیگیری انجام شد.. تحلیل داده‌ها در دو سطح توصیفی و استنباطی(تحلیل کوواریانس) در نرم‌افزار SPSS نسخه 23 انجام شد. یافته ها نشان داد که آموزش فرزندپروری ذهن‌آگاهانه بر واکنش‌پذیری افراطی و کیفیت رابطه والد-فرزند در مادران کودکان پیش‌دبستانی اثر داشته است. بنابراین به نظر می‌رسد آموزش فرزندپروری ذهن‌آگاهانه می‌تواند برای مادران کودکان پیش‌دبستانی مفید باشد.,"فرزندپروری ذهن‌آگاهانه,کیفیت رابطه والد-فرزند,کودکان پیش‌دبستانی,واکنش‌پذیری افراطی"
https://japr.ut.ac.ir/article_82830.html,هدف پژوهش حاضر تعیین اثربخشی آموزش فلسفه برای کودکان بر انعطاف‌پذیری روان‌شناختی دانش‌آموزان پسر دورۀ ابتدایی شهر مریوان است. این مطالعه به‌لحاظ هدف کاربردی و از لحاظ شیوۀ گردآوری اطلاعات، نیمه‌آزمایشی با طرح پیش‌آزمون-پس‌آزمون با گروه گواه است. جامعۀ آماری شامل همۀ دانش‌آموزان پسر دبستانی شهرستان مریوان در سال تحصیلی 1397-1396 است. با استفاده از روش نمونه‌گیری در دسترس از یک مدرسۀ ابتدایی پسرانه، 50 دانش‌آموز پسر انتخاب و در دو گروه آزمایش و گواه جایگزین شدند. آزمودنی‌ها قبل و بعد از آموزش، به پرسشنامۀ انعطاف‌پذیری روان‌شناختی (AAQ-II) پاسخ دادند. 17 جلسۀ 45 دقیقه‌ای (هر هفته یک جلسه) فلسفه برای کودکان (p4c) با استفاده از داستان‌های بومی ارائه شد. بستۀ آموزشی شامل داستان‌های انتخاب‌شده از میان داستان‌های نویسندگان ایرانی مانند مولوی، سعدی و... بودند. داده‌های گردآوری‌شده با استفاده از نرم‌افزار SPSS 21 و به روش تحلیل کوواریانس تحلیل شدند. نتایج نشان داد برنامۀ آموزش فلسفه برای کودکان با استفاده از داستان‌های بومی در انعطاف‌پذیری روان‌شناختی دانش‌آموزان ابتدایی مؤثر است. درمجموع، مطابق نتایج این بررسی می‌توان ادعا نمود برنامۀ آموزش فلسفه برای کودکان با تقویت بحث و گفت‌وگو و به‌چالش‌کشیدن تفکرات دانش‌آموزان ابتدایی موجب ارتقای انعطاف‌پذیری روان‌شناختی آنان می‌شود.,"فلسفه برای کودکان,انعطاف‌پذیری روان‌شناختی,دانش‌آموزان ابتدایی"
https://japr.ut.ac.ir/article_82746.html,این مطالعه با هدف ارزیابی اثر افزایش شاخص تودة بدنی بر عملکردهای شناختی مانند سرعت واکنش، توانایی توجه پایدار و حافظة کاری دیداری- فضایی کودکان و نوجوانان انجام شده است. پژوهش به روش علی مقایسه‌ای انجام شده است و از جهت هدف، مطالعه‌ای بنیادی محسوب می‌شود. جامعة آماری پژوهش حاضر دانش‌آموزان 15-12 سال مقطع اول متوسطه شهر تهران در سال تحصیلی 99-98 هستند که 75 نفر آن‌ها (36 دختر، 39 پسر) براساس شاخص تودة بدنی در سه گروه دارای اضافه ‌وزن، چاق و دارای وزن بهنجار به روش نمونه‌گیری دردسترس برای نمونه‌های این پژوهش انتخاب شدند. برای ارزیابی عملکردهای شناختی شرکت‌کنندگان از خرده‌آزمون‌های آزمون عصب روان‌شناختی کنتب (CNTAB) و برای ارزیابی چاقی از شاخص تودة بدنی (BMI) استفاده شد. داده‌های جمع‌آوری‌شده با استفاده از نرم‌افزار SPSS (نسخۀ 26) تحلیل شدند. نتایج حاصل از آزمون تحلیل واریانس چندمتغیره نشان می‌دهد که دانش‌آموزان چاق در مقایسه با گروه دارای وزن بهنجار و اضافه وزن در آزمون‌های سرعت واکنش و حافظة کاری دیداری – فضایی عملکرد ضعیف‌تری دارند و این تفاوت در سطح 01/0< P معنادار است. با توجه به نتایج این مطالعه می‌توان گفت چاقی و افزایش تودة چربی بر افت بعضی از عملکردهای شناختی تأثیرگذار است و همین امر ممکن است در تأخیر یا کاهش پیشرفت مهارت‌های تحصیلی و اجتماعی دانش‌آموزان مؤثر باشد.,"ارزیابی شناختی,آزمون عصب روان‌شناختی کنتب,سرعت واکنش,توجه پایدار,حافظة کاری,چاقی,کودکان"
https://japr.ut.ac.ir/article_82744.html,در سال‌های اخیر، تلاش برای کاهش مشکلات بالینی کودکان اوتیسمی به‌کمک آموزش والدین مدنظر پژوهشگران قرار گرفته است. این پژوهش با هدف بررسی اثربخشی برنامة فرزندپروری مثبت بر ارتباط مادران با کودکان دارای اختلال طیف اوتیسم انجام شده است. پژوهش حاضر مطالعه‌ای شبه‌آزمایشی با طرح پیش‌آزمون-پس‌آزمون و گروه گواه است. جامعة آماری این پژوهش شامل مادران کودکان 12-7 سال با اختلال طیف اوتیسم در شهر اصفهان بودند که از میان آنان 30 نفر به‌صورت تصادفی انتخاب و در دو گروه 15 نفری آزمایش و گواه قرار داده شدند. گروه آزمایشی در هشت جلسة برنامة فرزندپروری مثبت (هر هفته یک جلسه و هر جلسه 90 دقیقه) شرکت کردند؛ درحالی‌که به گروه گواه هیچ آموزشی ارائه نشد. ابزار استفاده‌شده در این پژوهش مقیاس رابطة والد-کودک پیانتا (CPRS) بود. برای تحلیل داده‌ها از روش تحلیل کوواریانس چندمتغیری استفاده شد که با به‌کارگیری نرم‌افزار SPSS (نسخۀ 26) تجزیه و تحلیل شدند. یافته‌ها حاکی از تفاوت معنادار نمرات پیش‌آزمون و پس‌آزمون (05/0p <) بود. می‌توان نتیجه گرفت برنامة فرزندپروری مثبت سبب بهبود رابطة مادر و فرزند دارای اختلال طیف اوتیسم می‌شود و می‌توان از این برنامه برای بهبود ارتباط میان مادران و فرزندان دارای اختلال طیف اوتیسم استفاده کرد.,"تعامل والد-کودک,برنامة فرزندپروری مثبت,اوتیسم"
https://japr.ut.ac.ir/article_82742.html,در چند دهة اخیر، به‌منظور سنجش عملکرد دانش‌آموزان، سنجش‌شناختی تشخیصی در میان پژوهشگران آموزشی محبوبیت فراوانی پیدا کرده، اما کاربرد آن با انتقادهایی مواجه شده است. با توجه به گرایش پژوهشگران ایرانی به این نوع سنجش، مطالعة حاضر با هدف مرور نقادانه پژوهش‌های ایرانی در این حوزه، به‌منظور تحلیل مباحث مربوط به بخش روش آن‌ها انجام شده است. برای این منظور، جست‌وجویی جامع در بانک‌های اطلاعاتی شامل ایرانداک، پایگاه داده‌های علمی جهاد دانشگاهی، گوگل اسکالر، اسکوپوس، نور، مگ‌ایران و موتور جست‌وجوی علم‌نت و با استفاده کلمات کلیدی «سنجش‌شناختی تشخیصی»، «مدل شناختی تشخیصی»، «مدل طبقه‌بندی تشخیصی» و «تحلیل تشخیصی» صورت گرفت و 23 پژوهش شناسایی شدند. با توجه به ملاک‌های ورود و خروج مطالعات، 20 پژوهش در بازة زمانی 1399-1393 انتخاب شدند. در گام بعدی، این پژوهش‌ها را پژوهشگران مطالعه به‌طور مستقل و با استفاده از نشانگرهای دستورالعمل توصیه‌شده از سوی سسومز و هنسون (2018) ارزیابی کردند. نشانگرها شامل تمرکز موضوعی پژوهش‌ها، تعداد صلاحیت‌ها، سازة مورد اندازه‌گیری، ساختار سؤال‌های آزمون‌ها، ماتریس کیو، نوع مدل آماری، برازش مدل، برازش سؤال، نوع سؤال، حجم نمونه، شواهد پایایی و روایی، توصیف صلاحیت‌ها (طبقه‌های پنهان، هم‌بستگی بین صلاحیت‌ها، نیم‌رخ صلاحیت) و کاربست یافته‌ها بود. یافته‌ها حاکی از واردبودن برخی انتقادها مانند برقرارنبودن مفروضات از قبیل هم‌پوشانی بالای صلاحیت‌های شناختی، نبود شواهد پایایی و روایی کافی، ارائه‌نکردن نیم‌رخ صلاحیت‌ها و بازخورد به ذی‌نفعان در بیشتر مطالعات بود. درمجموع رهنمودهایی برای بهبود کیفیت کاربرد این مدل‌ها ارائه شده است.,"سنجش‌شناختی تشخیصی,صلاحیت,ماتریس کیو,مدل طبقه‌بندی تشخیصی,مرور انتقادی"
https://japr.ut.ac.ir/article_82728.html,هدف پژوهش حاضر تبیین علی ابعاد بی‌صداقتی تحصیلی در گروهی از دانشجویان دورۀ کارشناسی دانشگاه شیراز است. روش پژوهش برحسب هدف کاربردی و برحسب شیوۀ گردآوری اطلاعات توصیفی-هم‌بستگی است. جامعۀ آماری پژوهش دانشجویان کارشناسی دانشگاه شیراز در سال تحصیلی 1398-1397 بودند که 202 نفر آنان (120 دختر و 82 پسر) به روش نمونه‌گیری خوشه‌ای تصادفی چندمرحله‌ای انتخاب شدند. ابزارهای اندازه‌گیری شامل مقیاس‌های وظیفه‌گرایی (CS-BFPI)، مسئولیت‌پذیری تحصیلی (ARS) و بی‌صداقتی تحصیلی (ADS) بود. روایی و پایایی مقیاس‌های پژوهش نیز با استفاده از روش تحلیل عامل تأییدی و ضریب آلفای کرونباخ بررسی و تأیید شد. برای تحلیل داده‌های توصیفی و ماتریس هم‌بستگی متغیرهای پژوهش از نرم‌افزار SPSS نسخۀ 24 و برای آزمون فرضیه و مدل پژوهش از نرم‌افزار AMOS نسخۀ 24 استفاده شد. نتایج نشان می‌دهد مدل پژوهش با داده‌های جمع‌آوری‌شده برازش مطلوبی دارد. همچنین وظیفه‌گرایی به‌طور غیرمستقیم (به‌کمک واسطه‌گری مسئولیت‌پذیری تحصیلی)، پیش‌بینی‌کنندۀ ابعاد بی‌صداقتی تحصیلی است. از سوی دیگر، بیشترین واریانس را بعد تقلب در آزمون و کمترین واریانس را بعد تحریف در مدل تبیین کردند. به‌طورکلی یافته‌های پژوهش حاضر نقش مهم مسئولیت‌پذیری را در کنار ویژگی شخصیتی وظیفه‌گرایی در تبیین ابعاد بی‌صداقتی تحصیلی و به‌ویژه بعد تقلب در آزمون نشان می‌دهند.,"ابعاد بی‌صداقتی تحصیلی,مسئولیت‌پذیری تحصیلی,وظیفه‌گرایی"
https://japr.ut.ac.ir/article_82378.html,هدف پژوهش حاضر، شناسایی عوامل مؤثر بر طلاق و ارائۀ مدلی برای پیش‌بینی آن است. این تحقیق از نظر هدف بنیادی، و به‌لحاظ روش جمع‌آوری اطلاعات توصیفی است. جامعۀ پژوهش حاضر عبارت است از زوجینی که در بازۀ زمانی 1394 تا 1397 از طرف دادگاه خانواده به مراکز مشاورۀ شهر تبریز ارجاع داده شده‌اند. از بین این افراد، 399 فرد به شیوۀ نمونه‌گیری در دسترس انتخاب شدند و با زوجین غیرمتقاضی طلاق (427 نفر) که از بین والدین دانش‌آموزان دبیرستان شهر تبریز انتخاب شده بودند مقایسه شدند. برای جمع‌آوری اطلاعات، از پرسشنامۀ نئو (NEO-FFI-R) و پرسشنامۀ محقق‌ساخته و مصاحبه استفاده شد. برای تجزیه و تحلیل داده‌ها از نرم‌افزارSPSS MODELER و تکنیک درخت تصمیم که یکی از مهم‌ترین تکنیک‌های داده‌کاوی است استفاده شد تا عوامل مؤثر بر طلاق مدل‌سازی شود. نتایج نشان داد رابطۀ جنسی، داشتن تحصیلات پایین، سابقۀ ازدواج قبلی و تجربۀ خیانت یکی از زوجین، از عوامل مؤثر در بروز طلاق است و در نقطۀ مقابل، تحصیلات بالاتر، وابستگی درآمدی (درآمد پایین‌تر زوجه) و خانوادۀ پرجمعیت پدری (ترتیب تولد بالاتر از 4 برای یکی از زوجین) از مهم‌ترین دلایل رضایت و سازش زوجین در خانواده‌های موردمطالعه است.,"طلاق,عوامل مؤثر بر شکل‌گیری طلاق,درخت تصمیم"
https://japr.ut.ac.ir/article_82022.html,هدف پژوهش حاضر، تعیین اثربخشی آموزش مهارت‌های مدیریت استرس بر رفتارهای پرخطر دانش‌آموزان دختر است. روش پژوهش از نظر هدف کاربردی و از لحاظ گردآوری اطلاعات نیمه‌آزمایشی با طرح پیش‌آزمون-پس‌آزمون و پیگیری و گروه گواه است. جامعۀ آماری این پژوهش را دانش‌آموزان دختر مقطع متوسطۀ شهرستان شهریار، منطقۀ اندیشه در سال تحصیلی 99-1398 به تعداد 380 نفر تشکیل می‌دهند که از میان آن‌ها 30 نفر انتخاب و با همگن‌سازی معدل تحصیلی در دو گروه آزمایش و گواه قرار گرفتند. دانش‌آموزان برای پیش‌آزمون به مقیاس خطرپذیری نوجوانان ایرانی (IARTS) پاسخ دادند و پس از ده جلسه آموزش مهارت‌های مدیریت استرس برای گروه آزمایش، به‌منظور پس‌آزمون به ابزار فوق پاسخ دادند. برای تجزیه و تحلیل اطلاعات، از نرم‌افزار SPSS-24 و به‌منظور تحلیل داده‌ها، از روش تحلیل واریانس با اندازه‌گیری مکرر استفاده شد. نتایج نشان داد اثر تعاملی گروه × زمان بر مؤلفۀ گرایش به مصرف سیگار، گرایش به خشونت، گرایش به رابطه و رفتار جنسی و رابطه با جنس مخالف معنادار است. به‌نظر می‌رسد مطالعه و بررسی بافتی که رفتارهای پرخطر در آن رخ می‌دهد می‌تواند از بروز و ظهور رفتارهای مشکل‌ساز در دانش‌آموزان پیشگیری کند. براساس نتایج پژوهش حاضر پیشنهاد می‌شود با ترغیب والدین برای گذراندن دوره‌های آموزشی نظیر مدیریت استرس والدین، به سطح آگاهی خانواده‌ها افزوده شود.,"جنس مخالف,خشونت,رابطۀ جنسی,مدیریت استرس,مصرف سیگار"
https://japr.ut.ac.ir/article_81414.html,"هدف پژوهش حاضر، بررسی رابطۀ خودپندارۀ تحصیلی و اشتیاق تحصیلی دانش‌آموزان با توجه به نقش واسطه‌ای خودکارآمدی تحصیلی و راهبردهای یادگیری خودتنظیم است. این پژوهش از نظر هدف کاربردی و از منظر روش توصیفی-همبستگی است. جامعۀ آماری تحقیق شامل 41,876 دانش‌آموز پسر دورۀ متوسطۀ اول شهر اصفهان است که در سال تحصیلی 1396-1395 مشغول به تحصیل بوده‌اند. حجم نمونه با استفاده از روش نمونه‌گیری خوشه‌ای چندمرحله‌ای 979 نفر انتخاب شد. برای جمع‌آوری داده‌ها از پرسشنامه‌های اشتیاق تحصیلی (AEQ)، خودپندارۀ تحصیلی (SSCI)، خودکارآمدی تحصیلی (ASEI) و راهبردهای انگیزشی برای یادگیری (MSLQ) استفاده کردیم. تجزیه و تحلیل داده‌ها به روش مدل‌سازی معادلات ساختاری و با نرم‌افزارهای آماری SPSS و Amos انجام گرفت. نتایج تجزیه و تحلیل داده‌ها نشان داد خودپندارۀ تحصیلی، خودکارآمدی تحصیلی و راهبردهای یادگیری خودتنظیم به‌طور مستقیم بر اشتیاق تحصیلی اثر دارند. همچنین خودپندارۀ تحصیلی به شکل غیرمستقیم و از دو مسیر خودکارآمدی تحصیلی و راهبردهای یادگیری خودتنظیم با اشتیاق تحصیلی ارتباط دارد؛ بنابراین برای افزایش اشتیاق دانش‌آموزان به تحصیل باید به متغیرهای خودپندارۀ تحصیلی، خودکارآمدی تحصیلی و راهبردهای یادگیری خودتنظیم توجه کرد.","خودپندارۀ تحصیلی,اشتیاق تحصیلی,خودکارآمدی تحصیلی,راهبردهای یادگیری خودتنظیم"
https://japr.ut.ac.ir/article_81316.html,پژوهش حاضر با هدف بررسی ساختار عاملی، پایایی و روایی مقیاس هزینه (CS) انجام گرفته است. این مطالعۀ کاربردی، یک طرح روان‌سنجی است و جامعۀ آماری آن را دانش‌آموزان دختر پایه‌های دهم و یازدهم شهر کاشان در سال تحصیلی 1396-1395 تشکیل می‌دهند. از میان دانش‌آموزان دختر مدارس دولتی، 404 نفر به روش نمونه‌گیری خوشه‌ای چندمرحله‌ای انتخاب شدند و به مقیاس هزینه پاسخ دادند. روایی و پایایی، تحلیل‌عاملی اکتشافی و تأییدی با استفاده از نرم‌افزارهای SPSS و LISREL بررسی شد. نتایج تحلیل‌عاملی اکتشافی با روش مؤلفه‌های اصلی، سه عامل هزینۀ تلاش و هیجان تکلیف، هزینۀ تلاش بیرونی و نبود گزینه‌های جایگزین مهم را برای مقیاس هزینه تأیید کرد. برای بررسی پایایی پرسشنامه از ضریب آلفای کرونباخ و برای تعیین روایی آن از تحلیل‌عاملی استفاده شد. نتایج نشان داد پرسشنامه از همسانی درونی قابل‌قبولی برخوردار است و ضرایب آلفای کرونباخ در زیرمقیاس‌های آن بیشتر از 9/0 است. مطابق نتایج تحلیل‌عاملی تأییدی، ساختار پرسشنامه برازش قابل‌قبولی با داده‌ها دارد و کلیۀ شاخص‌های نیکویی برازش، مدل را تأیید می‌کنند. یافته‌های تحلیل‌عاملی، تقریباً مشابه تحقیقات انجام‌گرفته در فرهنگ اصلی و ضرایب پایایی و روایی نیز به نتایج آن‌ها نزدیک است؛ بنابراین با توجه به خصوصیات روان‌سنجی مطلوب، این پرسشنامه ابزار مناسبی برای تعیین هزینۀ ادراک‌شده در دانش‌آموزان است.,"مقیاس هزینه,تحلیل‌عاملی,روان‌سنجی,نظریۀ انتظار-ارزش"
https://japr.ut.ac.ir/article_81314.html,پژوهش حاضر با هدف تعیین اثربخشی تحریک مستقیم فراجمجمه‌ای همراه با آموزش خواندن بر حافظۀ فعال و عملکرد خواندن کودکان نارساخوان انجام شد. روش پژوهش نیمه‌آزمایشی همراه با پیش‌آزمون و پس‌آزمون با گروه‌های نامعادل است و از جهت هدف، کاربردی محسوب می‌شود. جامعۀ آماری پژوهش را تمامی دانش‌آموزان نارساخوان هفت تا نه‌سالۀ مراجعه‌کننده به کلینیک آتیۀ درخشان ذهن شهر تهران در تیر تا شهریور 1394 و خرداد تا مرداد 1395 تشکیل می‌دهند که 16 نفر از آن‌ها (12 پسر و 4 دختر) به روش نمونه‌گیری در دسترس به‌عنوان نمونۀ پژوهش انتخاب شدند. گروه آزمایش به‌مدت ده جلسه، برنامۀ آموزش تحصیلی فردی به‌همراه تحریک مستقیم فراجمجمه‌ای در ناحیۀ قشر پیش‌پیشانی چپ را دریافت کرد؛ درحالی‌که گروه کنترل در شرایط مشابه، ده جلسه آموزش تحصیلی به‌همراه تحریک مستقیم فراجمجمه‌ای ساختگی (شم) را گذراندند. به‌منظور جمع‌آوری اطلاعات، از آزمون خودکار عصب-روان‌شناختی کمبریج (CANTAB)، خرده‌آزمون حافظۀ فعال در هوش‌آزمای استنفورد-بینه، ویراست پنجم (SBIS-5) و خوشۀ خواندن آزمون پیشرفت تحصیلی وودکاک جانسون (WJ III) استفاده شد و با استفاده از نرم‌افزار SPSS تحلیل داده‌ها صورت گرفت. نتایج تحلیل کوواریانس چندمتغیره نشان داد شاخص‌های حافظۀ کلامی، حافظۀ غیرکلامی، ظرفیت حافظه، روانی خواندن و همچنین خطای ارتکاب و حذف بعد از دریافت تحریک مستقیم فراجمجمه‌ای، به‌طور معناداری تغییر یافته است (001/0 <P). با توجه به این نتایج، می‌توان گفت افزایش تحریک‌پذیری قشر پیشانی چپ با استفاده از تحریک مستقیم فراجمجمه‌ای می‌تواند موجب بهبود برخی شاخص‌های خواندن و حافظه در کودکان نارساخوان شود.,"تحریک مستقیم فراجمجمه‌ای,حافظۀ فعال,عملکرد خواندن,کودکان نارساخوان"
https://japr.ut.ac.ir/article_81196.html,هدف پژوهش حاضر تدوین الگوی روابط فرازناشویی در میان افراد مراجعه‌کننده به مشاوران استان خراسان جنوبی و ارائۀ راهکارهای پیشگیری از این روابط است. پژوهش از منظر هدف، کاربردی است و به‌دلیل نیاز به درک فرایند ارتباطات فرازناشویی و فهمیدن و کشف پیچیدگی‌های آن، برحسب گردآوری اطلاعات به روش کیفی-نظریۀ داده‌بنیاد انجام شده است. جامعۀ آماری تحقیق شامل تمامی مشاوران استان خراسان جنوبی شامل مشاوران سازمان‌های بهزیستی، دادگستری، نیروی انتظامی، مرکز مشاورۀ دانشگاه بیرجند، آموزش و پرورش و دانشگاه‌های بیرجند، پیام‌نور و آزاد، حوزۀ علمیه و بنیاد شهید در سال 1397 است که در زمینۀ روابط فرازناشویی کار کرده‌اند. 25 نفر از مشاوران استان که در این زمینه اطلاعات بسنده‌ای داشتند، به روش نمونه‌گیری هدفمند انتخاب شدند و گردآوری اطلاعات با مصاحبۀ نیمه‌ساختاریافته صورت گرفت. تجزیه و تحلیل اطلاعات با کدگذاری در سه مرحلۀ کدگذاری باز، کدگذاری محوری و کدگذاری انتخابی انجام شده است. یافته‌ها در چهار دستۀ شرایط زمینه‌ساز، شرایط مداخله‌گر، عوامل علی و پیامدهای روابط فرازناشویی مقوله‌بندی شدند و الگوی روابط فرازناشویی ارائه شد. نتایج نشان داد مقولۀ محوری در روابط فرازناشویی، برآورده‌نشدن نیازهای عاطفی یا جنسی یا هردو آن‌ها است. در انتها راهکارهای مشاوران برای پیشگیری از روابط فرازناشویی مقوله‌بندی و ارائه شدند که شامل راهکارهای درمانی و مشاوره، راهکارهای آموزشی و راهکارهای اجتماعی و فرهنگی بودند. برای اطمینان از روایی و اعتبار داده‌ها به چهار روش کنترل توسط اعضا، نظرسنجی از همکار، مشارکتی‌بودن پژوهش و بازبینی توسط پژوهشگر اقدام شد. با توجه به نتایج، باید به اصلاح زمینه‌ها و شرایط مداخله‌گر یا محیطی مذکور اهتمام شود و سیاستگذاری‌های فرهنگی و اجتماعی مناسب، با هدف تأمین این مهم صورت پذیرد.,"روابط فرازناشویی,نظریۀ داده‌بنیاد,مشاوران استان خراسان جنوبی"
https://japr.ut.ac.ir/article_81194.html,بهشیاری، حالتی از حضور، و توجه باز و بدون قضاوت به لحظه‌لحظه زندگی است. کمال‌گرایی، یعنی گرایش به تعیین معیارهای عالی و تلاش برای بی‌نقص‌بودن، با بهشیاری در ارتباط است. این پژوهش با هدف پیش‌بینی سطوح بهشیاری براساس سه بعد کمال‌گرایی خودمحور، دیگرمحور و جامعه‌محور، به روش همبستگی اجرا گردید. از میان جمعیت آماری شامل دانشجویان دانشگاه تهران (سال تحصیلی 96-95) به روش نمونه‌گیری دردسترس غیرتصادفی تعداد 265 نفر (35 دختر و 230 پسر) انتخاب شدند، و مقیاس‌های بهشیای (MAAS) و کمال‌گرایی چند بعدی تهران (TMPS) را پر کردند. از ضریب همبستگی پیرسون و تحلیل رگرسیون خطی جهت تحلیل داده‌ها استفاده شد. یافته‌ها نشان داد کمال‌گرایی با بهشیاری رابطه منفی معنادار دارد. در مدل رگرسیون خطی، یافته‌ها نشان داد ابعاد سه‌گانه کمال‌گرایی می‌توانند 18 درصد از تغییرات بهشیاری را به صورت معنادار پیش‌بینی کنند (05/0>p). بر اساس یافته‌های این پژوهش می‌توان نتیجه گرفت؛ ابعاد سه‌گانه کمال‌گرایی می‌توانند میزان موفقیت فرد در زندگی بهشیارانه را تحت تأثیر قرار دهند. چسبیدن به استانداردها و نگرانی درباره انتظارات و واکنش‌های منفی دیگران در افراد کمال‌گرا اجازه نمی‌دهد به اندازه کافی در اینجا و اکنون حضور داشته باشند.,"بهشیاری,کمال‌گرایی خودمحور,کمال‌گرایی دیگرمحور,کمال‌گرایی جامعه‌محور"
https://japr.ut.ac.ir/article_81192.html,هدف از پژوهش حاضر، بررسی تأثیر طرحواره‌درمانی هیجانی بر بخشودگی، کیفیت روابط زناشویی و تمایزیافتگی زنان مواجه‌شده با پیمان‌شکنی همسر است. این پژوهش برحسب هدف کاربردی است و روش آن شبه‌آزمایشی از نوع پیش‌آزمون-پس‌آزمون با گروه کنترل است. جامعۀ آماری مطالعۀ حاضر، تمامی زنان دارای مشکل پیمان‌شکنی همسر مراجعه‌کننده به مرکز خدمات روان‌شناختی و روان‌پزشکی صبای شهر دزفول در سال 1398 هستند که از بین آن‌ها 30 نفر به‌صورت در دسترس و داوطلبانه انتخاب شدند و در دو گروه 15 نفری (گروه آزمایش و گروه کنترل) با گمارش تصادفی قرار گرفتند. ابزار پژوهش شامل پرسشنامه‌های بخشودگی بین‌فردی (IFI)، کیفیت روابط زناشویی (QMRS) و تمایزیافتگی خود (DSI) است که در دو مرحلۀ پیش‌آزمون و پس‌آزمون اجرا شد. در مرحلۀ بعد، گروه آزمایش هشت جلسۀ نوددقیقه‌ای (هفته‌ای دو بار) مداخله دریافت کرد و گروه کنترل هیچ مداخله‌ای دریافت نکرد. داده‌ها با استفاده از روش‌های کوواریانس یک‌راهه و چندراهه با استفاده از نرم‌افزار آماری SPSS تحلیل شدند. نتایج نشان داد طرحواره‌درمانی می‌تواند به‌طور معناداری موجب افزایش بخشودگی، کیفیت روابط و تمایزیافتگی زنان مواجه‌شده با پیمان‌شکنی همسر شود (001/0< p)؛ بنابراین، استفاده از رویکرد طرحواره‌درمانی هیجانی به‌عنوان مداخله‌ای مؤثر برای پیشگیری از مشکلات زوجین پیشنهاد می‌شود.,"طرحواره‌درمانی هیجانی,بخشودگی,کیفیت روابط زناشویی,تمایزیافتگی"
https://japr.ut.ac.ir/article_81056.html,هدف پژوهش حاضر، تدوین مدل علی درگیری تحصیلی براساس خودنظم‌جویی و هیجان‌های تحصیلی با نقش واسطه‌ای خودناتوان‌سازی تحصیلی است. این تحقیق از بعد هدف توسعه‌ای، و از منظر گردآوری اطلاعات، توصیفی از نوع همبستگی است. جامعۀ آماری آن شامل تمامی دانش‌آموزان دختر مقطع دوم متوسطۀ شهر همدان است که در سال تحصیلی 98-1397 مشغول به تحصیل بوده‌اند که 384 نفر از آنان، نمونۀ آماری را تشکیل دادند. ابزارهای سنجش شامل پرسشنامه‌های درگیری تحصیلی (AEQ)، خودنظم‌جویی (SRQ)، هیجان تحصیلی (AEQ)، خودناتوان‌سازی تحصیلی (ASHQ) و فرسودگی تحصیلی (ABQ) است. نتایج حاصل از معادلات ساختاری با نرم‌افزار PLS، همبستگی اسپیرمن و تحلیل کوواریانس با نرم‌افزار SPSS نشان می‌دهد مدل علی درگیری تحصیلی براساس خودنظم‌جویی و هیجان‌های تحصیلی با نقش واسطه‌ای خودناتوان‌سازی تحصیلی، برازش مطلوبی دارد. هیجان‌های مثبت و منفی بر درگیری تحصیلی و خودناتوان‌سازی تحصیلی تأثیر دارد و خودناتوان‌سازی تحصیلی متغیر درگیری تحصیلی را تبیین می‌کند. از طرفی، هیجان‌های مثبت و منفی بر درگیری تحصیلی با نقش میانجی خودناتوان‌سازی تأثیر معنادار دارد. همچنین خودنظم‌جویی بر درگیری تحصیلی و خودناتوان‌سازی تحصیلی تأثیرگذار است و نیز خودنظم‌جویی بر درگیری تحصیلی با نقش میانجی خودناتوان‌سازی اثر می‌گذارد. علاوه‌براین، خودناتوان‌سازی تأثیر منفی و معناداری بر درگیری تحصیلی دارد.,"درگیری تحصیلی,خودنظم‌جویی,هیجان‌های تحصیلی,خودناتوان‌سازی,همدان"
https://japr.ut.ac.ir/article_81054.html,این پژوهش با هدف بررسی آثار فعالیت‌های وقفه‌ای (استراحت با چشمان باز، گوش‌دادن به موسیقی و انجام بازی ویدیویی فعال) بر حافظۀ کاری و توجه انتخابی دانش‌آموزان دختر انجام شده است. پژوهش برحسب گردآوری اطلاعات نیمه‌تجربی و با طرح اندازه‌گیری مکرر انجام گرفت. جامعۀ آماری تحقیق شامل دانش‌آموزان دختر مقطع متوسطۀ اول شهرستان شوش دانیال با میانگین سنی 15-13 سال است که در سال تحصیلی 1399-1398 مشغول به تحصیل بوده‌اند. 36 نفر از این دانش‌آموزان به روش نمونه‌گیری در دسترس و هدفمند در این تحقیق شرکت کردند. برای سنجش حافظۀ کاری و توجه انتخابی به‌ترتیب از تکالیف ان-بک دو (N -B2) و آزمون رنگ-واژۀ استروپ (SWCT) استفاده شد. همچنین پرسشنامۀ اطلاعات فردی(DQ) ، پرسشنامۀ سرگردانی ذهن (MWQ) و مقیاس آنالوگ بصری (VAS) به‌کار گرفته شد. تحلیل داده‌ها با استفاده از آزمون تحلیل واریانس با سنجش مکرر به‌وسیلۀ نرم‌افزار SPSS در سطح معناداری ≥p 05/0 انجام گرفت. یافته‌ها نشان داد در تکلیف ان-بک، بعد از سه وقفه تفاوت معناداری وجود دارد. مقایسه‌های جفتی حاکی از آن است که اجرای تکلیف ان-بک بعد از وقفۀ استراحت با چشمان باز بهتر از دیگر وقفه‌ها است. در تکلیف استروپ، بعد از فعالیت‌های وقفه‌ای تفاوت معنادار نیست. نتایج حاضر نشان داد ایجاد وقفه‌های متفاوت فقط بر عملکرد حافظۀ کاری و نه عملکرد توجه انتخابی دانش‌آموزان دختر تأثیر متفاوتی دارد. در این راستا، وقفۀ استراحت با چشمان باز موجب بهبود عملکرد حافظۀ کاری می‌شود.,"فعالیت‌های وقفه‌ای,حافظۀ کاری,توجه انتخابی"
https://japr.ut.ac.ir/article_81028.html,هدف از پژوهش حاضر، بررسی تأثیر آموزش مبتنی بر درمان عقلانی- هیجانی-رفتاری بر مؤلفه‌های کیفیت رابطةۀ زناشویی زوجین مبتلا به سرطان پستان بوداست. این پژوهش به به‌لحاظ هدف کاربردی و به به‌لحاظ شیوه شیوۀ گردآوری اطلاعات از نوع مطالعات نیمه نیمه‌آزمایشی و طرح آن، پیش آزمون-پس پس‌آزمون با گروه کنترل بوداست. جامعه جامعۀ آماری پژوهش حاضر شامل کلیهتمامی زوجین مبتلا به سرطان پستان بوداست که در مهرماهمهر ماه 1397 برای پیگیری درمان سرطان به بیمارستان ولایت شهر قزوین مراجعه کرده بودند. شیوه شیوۀ نمونه‌گیری این پژوهش غیرتصادفی و از نوع در دسترس بود،است؛ به‌طوری‌کهبه طوری که از میان همۀ کلیه زوجینی که در مهرماهمهر ماه 1397 به بیمارستان ولایت مراجعه کرده بودند، تعداد 60 زن به‌صورتبه صورت در دسترس انتخاب و مورد پیش‌آزمونپیش آزمون قرار گرفتشدند، . از میان این افراد، تعداد 18 زن به به‌همراه همسرانشان (18 زوج) که در مقیاس کیفیت رابطه رابطۀ زناشویی نمرةۀ پایین‌ترپایین تر از میانگین کسب کرده بودند، گزینش انتخاب شدند و به‌صورتبه صورت تصادفی در دو گروه آزمایش و گواه قرار گرفتند. و در ادامه تنها فقط گروه آزمایش، تعداد 8هشت جلسه (هر جلسه دو ساعت) تحت آموزش مبتنی بر درمان عقلانی عقلانی-هیجانی هیجانی-رفتاری قرار گرفت. ابزار مورد استفاده در این پژوهش پرسشنامه پرسشنامۀ کیفیت رابطةۀ زناشویی ادراک‌شدهادراک شده (PRQC) بوداست. داده‌های این پژوهش با استفاده از نرم‌افزارنرم افزار SPSS-24 و از طریقبه روش تجزیه و تحلیل کوواریانس چند متغیره (مانکوا) تحلیل شدند. نتایج پژوهش حاضر نشان داد که گروه آزمایش و گواه از لحاظ مؤلفه‌های کیفیت رابطةۀ زناشویی تفاوت معنی‌اداری با یکدیگر دارند، ؛ به‌طوری‌کهبه طوری که اندازةۀ همةۀ مؤلفه‌های کیفیت رابطةۀ زناشویی در زوجینی که در گروه آزمایش حضور داشترند، به‌طوربه طور معناداری بیشتر از گروه گواه بوداست (001/0 = p). . (p < 0.001) براساس یافته‌های این پژوهش می‌توان نتیجه گرفت که آموزش مبتنی بر درمان عقلانی- هیجانی- رفتاری موجب ارتقاء ارتقای مؤلفه‌های کیفیت رابطةۀ زناشویی در زوجین مبتلا به سرطان پستان می‌شود,"درمان عقلانی-هیجانی-رفتاری,مؤلفه‌های کیفیت رابطۀ زناشویی,سرطان پستان"
https://japr.ut.ac.ir/article_80490.html,هدف از پژوهش حاضر، بررسی اثر بخشی روش درمانی نوروفیدبک بر الگوی امواج مغزی و حافظه کوتاه مدت بیماران دچار صدمات مغزی متوسط است. به این منظور، 12 نفر از افراد دچار صدمه مغزی متوسط، به شیوه هدفمند، انتخاب و بر اساس سن، همتا سازی شده و در دو گروه آزمایش و کنترل جایگزین شدند. سپس تمام بیماران دو گروه، بوسیله آزمون حافظه وکسلر و تحلیل کمی موج نگاری مغزی(QEEG)، مورد ارزیابی قرار گرفتند. بیماران گروه آزمایش، 25 جلسه درمان نوروفیدبک(به مدت پنج هفته، هر هفته شش جلسه) دریافت کردند. بیماران گروه کنترل، این مدت را در لیست انتظار قرار گرفتند. در پایان دوره، از تمام آزمودنی های دو گروه مجددا آزمون حافظه وکسلر و QEEG گرفته شد. نتایج تحلیل ویلکاکسون نشان داد که گروه آزمایش، در مقایسه با گروه کنترل، در پایان دوره، به شکل معناداری بهبود بیشتری در متغیرهای کنترل ذهنی، حافظه منطقی، یادگیری تداعی ها و نمره کل حافظه و در الگوی امواج مغزی آلفای مرکزی و آلفای آهیانه ای، تتای پیشانی و تتای مرکزی، بتای پیشانی و بتای مرکزی و بتای آهیانه ای، SMR پیشانی و SMR مرکزی نسبت به شروع دوره داشته است. لذا می توان گفت درمان نوروفیدبک، منجر به افزایش بهبود حافظه کوتاه مدت، بیماران دچار صدمه مغزی شد.,"صدمه مغزی,نوروفیدبک,حافظه کوتاه مدت,الگوی کمی امواج مغزی"
https://japr.ut.ac.ir/article_79954.html,هدف از پژوهش حاضر، بررسی نقش میانجی تعهد زناشویی در رابطه بین ادراک انصاف و رضایت زناشویی بود. روش مطالعه توصیفی- همبستگی بود. جامعه آماری پژوهش حاضر، شامل تمام زنان کارمند متأهل و صاحب فرزند دانشگاه تهران در سال 98-1397 بود. 103 نفر از زنان کارمند متأهل و صاحب فرزند دانشگاه تهران در سال 98-1397 به روش نمونه­گیری در دسترس انتخاب و پرسشنامه استاندارد ادراک انصاف پذیری ((PEM، تعهد زناشویی (DCI) و سازگاری زناشویی اسپنیر (DAS) بر روی آن ها اجرا شد. برای تجزیه و تحلیل داده­ها از نرم افزار 16–SPSS و 18-Amos استفاده شد. نتایج ضریب همبستگی پیرسون و تحلیل مسیر نشان داد، بین ادراک انصاف و رضایت زناشویی، تعهد و مؤلفه­های آن یعنی تعهد شخصی، اخلاقی و ساختاری رابطه مثبت و معناداری در سطح 01/0>P برقرار است. علاوه براین، تعهد زناشویی و مؤلفه­های آن دارای رابطه مثبت معناداری با رضایت زناشویی است (01/0>P). همچنین نتایج تحلیل مسیر نشان داد، اثر غیرمستقیم ادراک انصاف بر رضایت زناشویی از طریق ایجاد تعهد زناشویی، معنادار است (ضریب تأثیر=50/0). به طور کلی، یافته های مطالعه حاضر بیانگر این نکته است که ادراک انصاف در زندگی مشترک از طریق ایجاد تعهدات زناشویی نقش مهمی در میزان رضایت زناشویی ایفا می­کند.,"ادراک انصاف,تعهد زناشویی,رضایت زناشویی,دانشگاه تهران"
https://japr.ut.ac.ir/article_79848.html,پژوهش حاضر با هدف مقایسۀ حافظۀ معنایی کودکان دارای ناتوانی ویژۀ یادگیری یک‌زبانه و دوزبانه انجام شد. طرح پژوهش از نظر هدف بنیادی و از نوع پس‌رویدادی (علی-مقایسه‌ای) بود. جامعۀ آماری پژوهش را کودکان مقطع ابتدایی سال تحصیلی 1399-1398 شهر تهران و شهرستان جوانرود تشکیل دادند که تشخیص ناتوانی یادگیری گرفته‌اند. به‌منظور جمع‌آوری داده‌های پژوهش، 60 نفر شامل 30 کودک یک‌زبانه (15 پسر و 15 دختر فارس) از تهران و 30 کودک دوزبانه از شهرستان جوانرود (15 پسر و 15 دختر کرد-فارس) به‌صورت نمونه‌گیری دردسترس از مراکز ناتوانی‌های ویژۀ یادگیری انتخاب شدند. داده‌ها با استفاده از آزمون‌های نسخۀ چهارم (WISC-IV) هوش وکسلر و حافظۀ معنایی (SMT) جمع‌آوری شد. به‌منظور تحلیل داده‌ها از روش‌های آمار توصیفی و استنباطی میانگین، انحراف استاندارد، آزمون t مستقل و آزمون فریدمن با استفاده از نرم‌افزار SPSS نسخۀ 21 استفاده شد. نتایج پژوهش نشان می‌دهد کودکان با ناتوانی‌های ویژۀ یادگیری یک‌زبانه از عملکرد حافظۀ معنایی بهتری در مقایسه با کودکان دوزبانه برخوردار بودند (41/5=t، 05/0>P). همچنین بین بسامد حروف در زبان فارسی و عملکرد افراد در آزمون سیالی حروف رابطۀ معناداری وجود دارد (50/86=c2، 01/0P<). براساس نتایج پژوهش حاضر می‌توان نتیجه گرفت برخلاف کودکان یک‌زبانه و دوزبانه بدون ناتوانی‌های ویژۀ یادگیری، کودکان با ناتوانی‌های ویژۀ یادگیری یک‌زبانه در مقایسه با کودکان دوزبانه عملکرد بهتری در حافظۀ معنایی دارند.,"دوزبانگی,حافظۀ معنایی,کارکردهای شناختی,ناتوانی ویژۀ یادگیری"
https://japr.ut.ac.ir/article_79846.html,هدف از پژوهش حاضر، تعیین روایی و پایایی نسخه فارسی پرسشنامه همدلی کودک و نوجوان بود. این پژوهش با توجه به شیوه گردآوری داده‌ها در زمره پژوهش‌های همبستگی و به‌صورت دقیق‌تر، اعتباریابی آزمون قرار داشت. جامعه آماری پژوهش کلیه دانش‌آموزان دختر و پسر 16-9 ساله شهر یزد در سال تحصیلی 1396-97 بود. حجم نمونه شامل 912 دانش­آموز (397 دختر و 515 پسر) بود که به شیوه نمونه‌گیری تصادفی ساده انتخاب شدند. ابزار سنجش شامل پرسشنامه‌های همدلی- کودکان و نوجوانان ((EmQue-CA و تنظیم هیجان گراس (ERQ) بود. برای بررسی سؤالات پرسشنامه از تحلیل عاملی تأییدی و تحلیل عاملی اکتشافی و ضریب آلفای کرونباخ استفاده شد. یافته­ها نشان داد که پرسشنامه همدلی شامل سه خرده‌مقیاس همدلی جامعه‌یار، همدلی شناختی و همدلی عاطفی بود. شاخص‌های برازش تحلیل عاملی تأییدی نشانگر برازش مناسب این مدل بودند و ابزار در مجموع 81/48 از واریانس همدلی کودک و نوجوان را تبیین کرد. ضریب آلفای کرونباخ برای ابزار حاضر 72/0 به‌دست آمد. یافته‌های پژوهش، روایی و پایایی مطلوب نسخه فارسی پرسشنامه همدلی را در مجموع تأیید کرد؛ بنابراین می‌توان از این ابزار در موارد بالینی و پژوهشی استفاده کرد.,"روایی,پایایی,پرسشنامه همدلی کودک و نوجوان"
https://japr.ut.ac.ir/article_79720.html,هدف از پژوهش حاضر، مقایسه‌ اثربخشی زوج‌درمانی خودتنظیمی با رفتاردرمانی دیالکتیک بر کاهش دل‌زدگی زناشویی زوج‌های متقاضی طلاق بود. روش پژوهش حسب هدف کاربردی، و بر حسب نحوه گردآوری اطلاعات از نوع شبه‌آزمایشی بود که با طرح پیش‌آزمون- پس‌آزمون و پیگیری دوماهه با گروه کنترل اجرا شد. جامعه آماریشامل زوج‌های متقاضی طلاق مراجعه‌کننده به دادگاه خانواده شعبه باهنر شهر تهران در سال 1397 بود. از میان آن‌ها 24 زوج به‌ شیوه نمونه‌گیری در دسترس انتخاب و به‌صورت تصادفی در دو گروه آزمایش (هر گروه هشت زوج) و کنترل (هشت زوج) قرار گرفتند. ابزار سنجش شامل پرسشنامه  استاندارد دل‌زدگی زناشویی پاینز (CBM) بود. آزمودنی‌ها در سه مرحله پیش‌آزمون، پس‌آزمون و پیگیری به این پرسشنامه پاسخ دادند. گروه‌های آزمایش طی هشت جلسه 90 دقیقه‌ای تحت آموزش زوج‌درمانی خودتنظیمی و رفتاردرمانی دیالکتیک قرار گرفتند؛ اما گروه کنترل مداخله‌ای دریافت نکرد. تحلیل داده‌ها در نرم افزار22-SPSS با بهره‌گیری از آزمون تحلیل  واریانس اندازه‌گیری مکرر و LSD نشان داد زوج‌درمانی خودتنظیمی و رفتاردرمانی دیالکتیک، در کاهش دل‌زدگی زناشویی در مرحله پس‌آزمون و پیگیری مؤثر بوده‌اند (0/01>P)؛ اما تأثیر رفتاردرمانی دیالکتیک بر کاهش دل‌زدگی زناشویی بیشتر بود. بنابراین، از رفتاردرمانی دیالکتیک و زوج‌درمانی خودتنظیمی، می‌توان به‌عنوان شیوه‌های کاربردی در کاهش دل‌زدگی زناشویی و پیشگیری از طلاق استفاده کرد.,"دیالکتیک,خودتنظیمی,دلزدگی زناشویی,زوجین"
https://japr.ut.ac.ir/article_79706.html,این پژوهش با هدف بررسی اثربخشی آموزش برنامه آمادگی پیش‌ازازدواج مبتنی بر دیدگاه آدلری بر باورهای محدودکننده انتخاب همسر  انجام شد. جامعه آماری شامل کلیه دانش­آموزان دختر مقطع دوم متوسطه شهرستان جم در سال تحصیلی 98-1397 بود. این پژوهش یک طرح شبه‌آزمایشی که با استفاده از  پیش‌آزمون، پس‌آزمون و گروه کنترل انجام شد.  تعداد 52 دانش‌آموز براساس نمره 5/1 انحراف معیار بالاتر از میانگین در مقیاس باورهای محدودکننده انتخاب همسر به‌صورت داوطلب انتخاب و به ‌روش تصادفی در دو گروه آموزش (26 نفر) و کنترل (26 نفر) گمارده شدند. شرکت‌کننده‌های گروه آزمایش هفت نشست 90 دقیقه‌ای، تحت آموزش پیش‌ازازدواج مبتنی بر دیدگاه آدلری (1978) قرار گرفتند و در سه مرحله پیش‌آزمون، پس‌آزمون و پیگیری به‌ مقیاس باورهای محدودکننده انتخاب همسر (ARMSS) پاسخ دادند. داده‌ها به روش آماری تحلیل واریانس مکرر (آمیخته) تحلیل شدند. نتایج نشان داد که آموزش پیش‌ازازدواج به‌ شیوه برنامه آمادگی پیش‌ازازدواج مبتنی بر دیدگاه آدلری، باعث کاهش پنج تا از شش باور محدودکننده انتخاب همسر مانند «هم‌خوابی»، «یکی و تنها یکی»، «متضادها یکدیگر را کامل می‌کنند»، «آرمان‌گرایی» و «آسانی تلاش» در شرکت‌کننده‌های گروه آموزشی نسبت به‌ شرکت‌کننده‌های گروه کنترل شده است و این آموزش تأثیری در باور «اطمینان کامل» نداشت. بنابراین، براساس یافته‌های به‌دست آمده می‌توان نتیجه گرفت که برنامه آموزش آمادگی پیش‌ازازدواج به‌ویژه در دوران نوجوانی، می‌تواند بسیاری از باورهای غیرمنطقی و غیرواقعی را در آنان کاهش دهد و به‌عنوان یک عامل پیشگیرانه از بسیاری از مشکلات بعدی در زندگی زناشویی جلوگیری به‌عمل می‌آورد.,"پیش‌ازازدواج,باورهای محدودکننده,انتخاب همسر,برنامه آموزشی"
https://japr.ut.ac.ir/article_79704.html,هدف از پژوهش حاضر، ارزیابی اثربخشی برنامه آموزش پذیرش و تعهد بر میزان تاب­آوری­تحصیلی در دانش­آموزان دارای اختلال یادگیری ویژه بود. با توجه به هدف پژوهش، این مطالعه، از نوع پژوهش­های شبه‌آزمایشی و در قالب طرح پیش­آزمون- پس‌آزمون با گروه کنترل است. جامعه آماری شامل دانش­آموزان دختر دارای اختلال یادگیری ویژه بود که در سال تحصیلی 1400-1399 در شهر تبریز در پایه ششم مشغول‌به‌تحصیل بودند. نمونه­گیری به روش تصادفی خوشه­ای و هدفمند انجام شد. نمونه آماری شامل 34 نفر از دانش­آموزان دارای اختلال یادگیری ویژه بود که در گام اول به روش نمونه­گیری تصادفی خوشه‌ای انتخاب شدند و سپس بصورت هدفمند در گروه­های آزمایش و کنترل گنجانده شدند. ابزار سنجش پرسشنامه استاندارد تاب­آوری تحصیلی ساموئلز (ARQ) و آزمون هوش ریون (RIT) بود. تجزیه‌و‌تحلیل داده­ها با استفاده از نرم‌افزار 21SPSS- و با روش تحلیل کوواریانس چندمتغیره انجام شد. براساس نتایج حاصل از تحلیل داده­ها، به‌کارگیری برنامه آموزش پذیرش و تعهد میزان تاب­آوری تحصیلی را افزایش می‌دهد و این اثربخشی در مؤلفه‌های جهت­گیری آینده و مسئله‌محوری و مثبت‌نگری در سطح 05/0p < معنادار است؛ اما در مورد مؤلفه مهارت‌های ارتباطی علی‌رغم تفاوت در گروه‌ها معنادار نیست. نتایج حاصل از این پژوهش راه‌گشای تحقیقات بیشتر در حوزه مداخلات مربوط به مشکلات روان­شناختی دانش­آموزان دارای اختلال یادگیری ویژه خواهد بود.,"اختلال یادگیری ویژه,تاب‌آوری تحصیلی,درمان مبتنی بر پذیرش و تعهد"
https://japr.ut.ac.ir/article_79640.html,پاسخ کودکان دارای اختلال نارسایی توجه­/­بیش­فعالی است. این پژوهش به صورت طرح A و B که طرح تک­آزمودنی است، انجام شد. جامعه آماری این پژوهش شامل کلیه کودکان پسر دارای اختلال نارسایی توجه­/­بیش­فعالی 12-7 ساله شهر قم است. نمونه آماری شامل 3 کودک با اختلال نارسایی توجه­/­بیش فعالی بودند که پس از مراجعه به کلینیک روان‌پزشکی در قم، توسط روان‌پزشک کلینیک تشخیص این اختلال را دریافت کرده بودند. همچنین جهت بررسی بیشتر اختلال از فهرست تشخیصی اختلال نارسایی توجه­/­بیش‍فعالی بر اساس نسخه چهارم تجدید نظر شده راهنمای تشخیصی و آماری اختلال‌های روانی (انجمن روان­پزشکی آمریکا،2000) استفاده شد. خط پایه بر اساس تکمیل پرسشنامه خودکنترلی (کندال و ویلکاکس، 1979) توسط معلمان هر کودک، در 3 روز متوالی انجام شد، پس از اتمام جلسات مداخله نیز ارزیابی دانش­آموزان با استفاده از همین پرسشنامه توسط معلمان صورت گرفت. کودکان گروه نمونه برنامه آموزشی تکنیک لاک­پشت را در 8 جلسه (هر جلسه 60 دقیقه) به صورت انفرادی دریافت کردند. تجزیه و تحلیل داده‌ها در این پژوهش از طریق روش تحلیل بصری نمودار صورت گرفت. تحلیل روند و میانگین داده­های آزمودنی­ها، تفاوت قابل ملاحظه­ای را بین مراحلA و B نشان داد و فرضیه تحقیق مبنی بر تأثیر آموزش تکنیک لاک­پشت بر افزایش بازداری پاسخ کودکان با اختلال نارسایی توجه­/­بیش­فعالی تأیید شد. بر این اساس، می‌توان گفت تکنیک لاک­پشت بر افزایش بازداری پاسخ کودکان با اختلال نارسایی توجه­/­بیش­فعالی تأثیر دارد. لذا از این تکنیک می­توان در موقعیت­های بالینی جهت ارتقای بازداری پاسخ کودکان با این اختلال و بالطبع افزایش مهارت­های اجتماعی، ارتباطی و خودکنترلی آنان بهره برد.,"تکنیک لاک‌پشت,اختلال نارسایی توجه‌/‌بیش‌فعالی,بازداری پاسخ"
https://japr.ut.ac.ir/article_79612.html,این پژوهش با هدف بررسی تأثیر برنامه اصلاح دقیق سوگیری حافظه (پرمین)، بر ترمیم علائم رفتاری و اختلال حافظه بیماران مبتلا به افسردگی  خفیف تا شدید و به‌کار بستن نتایج آن در درمان بیماری افسردگی انجام شد. این مطالعه، یک کارآزمایی بالینی شبه‌آزمایشی است که به‌صورت مداخله‌ای در سه مرحله ارزیابی (پیش‌آزمون، پس‌آزمون و پیگیری سه ماهه) با روش نمونه‌گیری در دسترس، از آبان‌ماه ۱۳۹۷ آغاز و در تابستان ۱۳۹۸ به پایان رسید. جامعه‌ آماری شامل کلیه بیماران مراجعه‌کننده به کلینیک‌های دانشگاه شهید بهشتی بود که از بین ۳۵ نفر که قبلاً توسط یک روان‌پزشک تشخیص افسردگی دریافت کرده بودند و طبق ارزیابی مجدد با مصاحبه تشخیصی ساختاریافته این تشخیص تأیید شد و تعداد ۱۵ نفر به‌طور تصادفی انتخاب شدند. ابزار سنجش شامل مقیاس افسردگی بک (BDI-II)، چک‌لیست نشانه‌ها (R-90-SCL)، آزمون حافظه چند محرک پیشین (چهره و کلمه)(N-BT)  بود. نتایج با استفاده از نسخه 23-SPSS تحلیل شد و خروجی تحلیل واریانس یک‌طرفه درون‌گروهی با اندازه‌گیری‌های مکرر نشان داد که مداخله در بهبود حافظه کاری و سوگیری حافظه ناشی از افسردگی تأثیر معنادار داشته است (05/0>p). همچنین، اثر اصلاح حافظه بر کاهش علائم خُلقی بیماران نیز معنادار بود و این نتایج بعد از سه ماه پیگیری نیز پایدار بوده است (۰۰۱/۰P<) با توجه به یافته‌ها اصلاح سوگیری حافظه بدون در نظر گرفتن شدت افسردگی، می‌تواند برای کاهش نشانه‌های شناختی و رفتاری افسردگی مؤثر باشد.,"توانبخشی شناختی,سوگیری حافظه,افسردگی"
https://japr.ut.ac.ir/article_79610.html,این پژوهش به‌منظور بررسی اثر دین بر بخشش افراد خداناباور انجام شده است. روش پژوهش برحسب هدف بنیادین و برحسب روش گردآوری اطلاعات از نوع آزمایشی پس‌آزمون با گروه کنترل بود. جامعه آماری شامل کلیه دانشجویان دانشگاه صنعتی شریف در نیمه دوم سال 1397-98 بودند (314 نفر) که از میان آن‌هایی که خود را خداناباور معرفی کرده بودند تعداد ۵۳ نفر (25 زن و 28 مرد) به‌صورت تصادفی انتخاب و به‌صورت انفرادی به آزمایشگاه دعوت شدند و به‌صورت تصادفی در دو گروه کنترل (۲۶ نفر) و آزمایش (۲۷ نفر) قرار گرفتند. آزمودنی‌ها پس از پاسخ به چندین سؤال جمعیت‌شناختی (سن و جنسیت و درآمد) و چند سؤال از پرسشنامه پنج عاملی نئو (NEO)، با یک ابزار پیش‌زمینه‌سازی مذهبی محقق‌ساخته پیش‌زمینه‌سازی شدند. سپس به آزمودنی‌ها فرصت کمک به مؤسسه خیریه محک داده شد و مبلغ پرداخت ‌شده توسط هر آزمودنی ثبت شد. در انتها آزمودنی‌ها مجدد گرایش دینی خود را گزارش کردند و به سؤالاتی به‌منظور بررسی آگاهی آن‌ها از اهداف آزمایش پاسخ دادند. در نهایت، میانگین کمک مالی افراد در دو گروه با یکدیگر مقایسه شد. تحلیل داده‌ها با استفاده از آزمون ناپارامتریک من‌ویتنی به‌دلیل نرمال نبودن توزیع داده‌ها انجام شد. یافته‌ها نشان دادند که برجسته‌سازی دین بر رفتار بخشش دانشجویان خداناباور، تأثیری نداشت. عدم وجود تفاوت در میزان بخشش افراد میان گروه آزمایش و گروه کنترل را می‌توان ناشی از عدم تأثیرپذیری خداناباوران از دین و لزوم فعال‌سازی هیجانی دانست. بحث ما در مورد طراحی آزمایش، می‌تواند راه‌گشای مطالعات آتی باشد.,"پیش‌زمینه‌سازی مذهبی,رفتار نوع‌دوستانه,رفتار جامعه‌گرا,رفتار بخشش,خداناباور"
https://japr.ut.ac.ir/article_79550.html,هدف پژوهش حاضر تعیین اثربخشی مداخله دلبستگی محور مادر-کودک بر شیوه پاسخ­گویی به تنیدگی در کودکان پیش­دبستانی واجد سبک دلبستگی ناایمن می­باشد. نمونه پژوهش دربرگیرنده 28 زوج مادر – کودک بود که از بین جامعه مادران و کودکان 4 تا 6 سال مراجعه­کننده به کلینیک آتیه، بر اساس نمره آنها در مقیاس ابزار مشاهده­ای دلبستگی (واترز، 1987) انتخاب شد. پاسخ­دهی کودکان به تنیدگی قبل و پس از مداخله به وسیله دستگاه ارزیابی پاسخ به تنیدگی (SRE) سنجیده شد. گروه نمونه به صورت تصادفی به دو گروه گواه و آزمایش (14 زوج مادر – کودک در هر گروه) واگذار شدند. مداخله در برگیرنده 6 جلسه آموزش گروهی مادران و 6 جلسه بازی درمانی گروهی برای کودکان و پس از آن 4 جلسه روان­درمانی برای هر زوج مادر – کودک بود. با توجه به نتایج به­دست آمده از تحیل کوواریانس چندمتغیری، نمرات مرتبط با شاخص­های درجه حرارت، رسانایی پوست، نرخ تنفس و ضربان قلب در ارزیابی­های پیش­آزمون و پس­آزمون به لحاظ آماری در هیچ­یک از شاخص­های ذکر­شده معنادار نمی­باشد. لذا برای ایجاد تغییرات معنادار فیزیولوژیک به مداخلات طولانی­تر و ابزار حساس­تری نیاز است.,"مداخله دلبستگی محور,زوج مادر– کودک,شاخص‌های فیزیولوژیک تنیدگی,کودکان پیش‌‌دبستان"
https://japr.ut.ac.ir/article_79470.html,هدف از پژوهش حاضر، تعیین اثربخشی آموزش مهارت‌های زندگی (حل‌مسئله و تصمیم‌گیری) بر روابط معلم- شاگرد، سرزندگی تحصیلی و خوش‌بینی تحصیلی دانش‌آموزان پسر پایه ششم ابتدایی بود. این پژوهش برحسب هدف کاربردی بوده و روش مطالعه از نوع نیمه‌آزمایشی با طرح پیش‌آزمون و پس‌آزمون با گروه کنترل بود. ‌‌‌جامعه آماری شامل تمامی دانش­آموزان پسر کلاس ششم در سال تحصیلی 99-1398 در شهر حسن­آباد از توابع شهرری بود. نمونه آماری را 50 نفر از دانش­آموزان پسر کلاس ششم که در دو گروه آزمایش و گروه کنترل (هر گروه 25 نفر) جایگزین شدند، تشکیل دادند. ابزار سنجش شامل پرسشنامه‌های استاندارد کیفیت رابطه معلم- دانش‌آموز، خوش‌بینی تحصیلی و سرزندگی تحصیلی بود. همچنین دانش‌آموزانی که از سرزندگی و خوش‌بینی بسیار بالاتر و کیفیت رابطه بهتری با معلم برخوردار بودند، کنار گذاشته‌ شده و بقیه آزمودنی­ها در دو گروه 25 نفره جایگزینی شدند. شرکت‌کنندگان در گروه آموزش حل‎مسئله و توان تصمیم­گیری، ده جلسه تحت آموزش قرار گرفتند. پس از اجرای روش آموزش از دو گروه آزمایش و کنترل پس‏آزمون گرفته شد. به‌منظور تجزیه‌وتحلیل داده­ها از شاخص‎های آماری توصیفی در چهارچوب جدول فراوانی برای توصیف داده­ها و از آزمون تحلیل کوواریانس چندمتغیره برای آزمون فرضیه‌های پژوهشی بهره گرفته شد. نتایج حاکی از افزایش کیفیت رابطه معلم- شاگرد، سرزندگی تحصیلی و خوش‌بینی تحصیلی در گروه آزمایش نسبت به گروه کنترل بود. در نتیجه می‌توان از آموزش حل‌مسئله و تصمیم‌گیری به‌عنوان بخشی از برنامه‌های توانمندسازی دانش‌آموزان و متولیان عرصه تعلیم‌وتربیت استفاده کرد.,"مهارت زندگی,رابطه معلم- شاگرد,سرزندگی تحصیلی,خوش‌بینی تحصیلی"
https://japr.ut.ac.ir/article_79468.html,هدف از پژوهش حاضر، بررسی نقش میانجی‌گری سبک‌های تفکر در رابطه هوش و خلاقیت در دانش‌آموزان دختر و پسر 12 تا 16 ساله بود. این پژوهش از نظر هدف بنیادی و از نظر نوع پژوهش توصیفی از نوع همبستگی بود. جامعه آماری شامل تمام دانش‌آموزان دختر و پسر 16-12 ساله منطقه 12 شهر تهران در نیمسال دوم تحصیلی 97-1396 بود. تعداد 200 دانش‌آموز (100 دختر و 100 پسر) با استفاده از روش نمونه‌گیری تصادفی ساده انتخاب شدند. ابزار سنجش شامل آزمون‌های هوش وکسلر کودکان فرم 4 (WISC-IV)، تفکر خلاق تورنس فرم تصویری ب (TTCT) و پرسشنامه سبک تفکر نوع اول استرنبرگ فرم کوتاه (TSI) بود. جهت تجزیه‌و‌تحلیل داده‌های پژوهش از روش رگرسیون چندگانه در نرم‌افزار 21-SPSS استفاده شد. نتایج نشان داد نقش متغیر هوش در پیش­بینی خلاقیت (142/0) مثبت و نقش تفکر قانون‌گذارانه (145/0-) و قضاوت‌گر (165/0-) در پیش­بینی خلاقیت منفی بود. همچنین هیچ تأثیر غیر­مستقیم برای متغیر هوش با خلاقیت که نشان از اثر واسطه­ای تفکر قانون‌گذارانه و قضاوت‌گر بود نیز دیده نمی­شد؛ اما نقش تفکر اجرایی در پیش­بینی خلاقیت (165/0) مثبت بود و همچنین تأثیر غیرمستقیم برای متغیر هوش با خلاقیت که نشان از اثر واسطه­ای تفکر اجرایی بود نیز دیده می­‌شد.,"خلاقیت,سبک تفکر,هوش"
https://japr.ut.ac.ir/article_78902.html,هدف از پژوهش حاضر، بررسی رابطه رفتار صرفه­جویی در مصرف برق در سرپرستان خانوارهای تهرانی با هنجارهای اخلاقی و انواع انگیزش نسبت به صرفه­جویی بود. طرح  پژوهش حاضر ئوصیفی- همبستگی بود. جامعه آماری تمامی سرپرستان خانوار شهر تهران در سال 1398 بود. برای نمونه­گیری از روش نمونه­گیری در دسترس با حجم 366 نفر استفاده شد. ابزار سنجش شامل سوالاتی برای سنجش ویژگی­های جمعیت­شناختی و ویژگی­های خانه (DHC)،  مقیاس­های آگاهی از مشکل (PAS)،  اسناد مسئولیت­پذیری و آگاهی از پیامدها  (AROES)، هنجارهای شخصی(PNS)، رفتار صرفه­جویی در مصرف برق  (ESBS)و انگیزش نسبت به صرفه­جویی برق (MTSES) بود. تعداد کل گویه­های برابر با 44 گویه بود. داده­ها به صورت برخط و مدادکاغذی جمع­آوری شدند. داده­ها با استفاده از مدل معادلات ساختاری و نرم‌افزارهای SPSS 25 و Smart PLS 3  مورد تجزیه‌وتحلیل قرار گرفت. یافته­ها نشان داد که از بین متغیرهای جمعیت­شناختی تنها وضعیت تأهل با رفتار صرفه­جویی در مصرف برق ارتباط دارد. آگاهی از مشکل و اسناد مسئولیت­پذیری و آگاهی از پیامدها، با هنجارهای شخصی رابطه مستقیم و معناداری داشتند و هنجارهای شخصی هم با صرفه­جویی برق رابطه مستقیم داشت. بر اساس یافته­ها، آگاهی از مشکل و اسناد مسئولیت­پذیری و آگاهی از پیامدها و هنجارهای شخصی از طریق میانجی­گری نسبی انگیزش  با رفتار صرفه­جویی در مصرف برق ارتباط داشتند. از بین انواع انگیزش، انگیزش­های یکپارچه، درونی، همانندسازی شده و درون­فکنی شده به ترتیب بیشترین رابطه را با رفتار صرفه­جویی در مصرف برق داشتند. تحریک انگیزش، سازوکار تبدیل مؤلفه‌های مدل فعال­سازی هنجار به رفتار صرفه­جویی برق است.,"فعال‌سازی هنجار,انگیزش,صرفه‌جویی در مصرف برق شهر تهران"
https://japr.ut.ac.ir/article_78728.html,پژوهش حاضر با هدف بررسی مقایسه‌ای سوگیری توجه نسبت به تهدید در پسران دارای نشانه‌های اختلالات افسردگی و پرخاشگری انجام شد. این پژوهش از نوع علی- مقایسه‌ای بود که در راستای آن، از بین کودکان پسر رده سنی 12-11 سال مقطع ابتدایی در شهرستان تبریز، با روش نمونه‌گیری تصادفی چندمرحله‌ای، 40 کودک که مبتلا به اختلالات افسردگی و پرخاشگری بودند (برای هر اختلال 20 دانش‌آموز) به‌عنوان نمونه نهایی در نظر گرفته شدند. برای جمع‌آوری داده‌ها از ابزار پژوهشی پرسشنامه سی بی سی آل و پرسشنامه پرخاشگری سیما شهیم استفاده شد. برای این منظور والدین این کودکان به این دو پرسشنامه پاسخ دادند و از میان این پاسخ ها کودکانی که نمره های آنها از خط برش بالاتر بود انتخاب شدند. و نهایتاً با استفاده از آزمون رایانه‌ای دات- پروب سوگیری توجه در این پسران بررسی شد. نتایج نشان داد که سوگیری توجه نسبت به تهدید در پسران دارای نشانگان افسردگی با پسران دارای نشانگان پرخاشگری متفاوت می‌باشد.,"اختلالات درونی‌سازی شده,اختلالات برونی‌سازی شده,سوگیری توجه,افسردگی,پرخاشگری"
https://japr.ut.ac.ir/article_78578.html,هدف از ابن پژوهش، معرفی الگورینم های رگرسیونی جایگزین، برای رگرسیون خطی بود. به این منظور ازالگوریتم های رگرسیونی نوین چونان ستیغی ،لسو والستیک استفاده شد که درآنان دقت پبش بینی از رهگذر میزان سازی نابع هرینه بیشینه می شود.دراین پژوهش نخست به توضیح مبانی نظری این الگوریتم‌های نوین پرداخته شد و سپس در قالب یک مثال عددی  با استفاده از داده‌های بیماران استرس پس از سانحه به تفسیر خروجی نرم‌افزار و مقایسه آن‌ها مبادرت شد.جامعه پژوهش افراد مبتلا استرس پس از سانحه  شهر تهران در سال 1399 بود که داده‌های 97 بیمار (73 زن و 24 مرد) که در آن‌ها هشت متغیر مرتبط با شدت بازتجربه ترما اندازه‌گیری شده بود به عنوان نمونه پژوهش بررسی شدند. داده هابا رگرسیون چندگانه خطی کلاسیک ،رگرسیون ستیغی (RR) ، لسو (Lasso) و رگرسیون الستیک شبکه ای (Elastic) با استفاده از نرم‌افزار R تحلیل شدند. یافته‌ها نشان داد که رگرسیون الستیک، لسو و ستیغی، به‌ترتیب بیشترین درصد واریانس تببینی و کمترین میانگین خطا را در مقایسه با رگرسیون خطی نشان دادند. در شرایطی که مفروضه های نبود، هم‌خطی و ثبات واریانس باقیمانده‌ها احراز نشود، کاربست رگرسیون خطی مشکل‌ساز و کاربرد این روش‌های جایگزین پیشنهاد می شود.,"عدم و ثبات واریانس,هم‌خطی چندگانه,رگرسیون ستیغی,رگرسیون لسو,رگرسیون شبکه‌ای الستیک"
https://japr.ut.ac.ir/article_78576.html,هدف از پژوهش بررسی اثربخشی یادگیری‌ مستقل بر پیشرفت تحصیلی، خودکارآمدی ‌تحصیلی و اضطراب‌ امتحان دانش‌آموزان دختر پایه هفتم شهر اصفهان بود. روش پژوهش از نوع کاربردی در دسته پژوهش‌های نیمه‌تجربی به‌صورت پیش‌آزمون و پس‌آزمون همراه با گروه کنترل بود. جامعه آماری را دانش‌آموزان دختر پایه هفتم شهر اصفهان در سال تحصیلی 97-1396 تشکیل می‌دادند. به‌منظور انتخاب نمونه از بین مدارس ناحیه‌ 5 اصفهان دو مدرسه و از بین این مدارس30 دانش‌آموز براساس ملاک‌های ورود و خروج انتخاب و به‌صورت تصادفی در دو گروه آزمایش (15 نفر) و گروه کنترل (15 نفر) جایگزین‌ شدند‌. به‌منظور جمع‌آوری داده‌ها از معدل‌تحصیلی و ریز‌نمرات (ریاضی، علوم، فارسی و تعلیمات اجتماعی)‌، پرسشنامه‌های خودکارآمدی‌تحصیلی (ASES) و اضطراب امتحان (TAI) استفاده شد. همچنین از پرسشنامه‌های انگیزه پیشرفت (A.M.T) و آزمون هوش ماتریس‌های پیشرفته ‌ریون (APM)،‌ هم به‌منظور سنجش دو متغیر کنترل انگیزه‌ پیشرفت و بهره‌‌هوشی در مرحله‌ پیش‌آزمون استفاده شد. آزمودنی‌های گروه‌ آزمایش طی 10 جلسه 90 دقیقه‌ای آموزش یادگیری‌ مستقل- براساس راهنمای پرورش یادگیری مستقل ی هاروی و چیکی وولف (1392)- را دریافت کردند، ولی گروه کنترل مداخله‌ای دریافت نکردند. داده‌ها با استفاده از نرم‌افزار 23-SPSS تحلیل شدند. نتایج تحلیل کوواریانس (مانکوا) نشان داد که آموزش یادگیری مستقل بر پیشرفت تحصیلی (‌معدل و ریزنمرات علوم، فارسی و تعلیمات اجتماعی) و خودکارآمدی تحصیلی دانش‌آموزان تأثیر معنا‌دار داشته است، ولی بر اضطراب امتحان و نمره ‌ریاضی دانش‌آموزان تأثیر معنا‌دار نداشته است. نتایج این پژوهش نشان داد که آموزش یادگیری مستقل، می‌تواند در بهبود پیشرفت تحصیلی و خودکارآمدی تحصیلی دانش‌آموزان مؤثر باشد.,"اضطراب امتحان,پیشرفت تحصیلی,خودکارآمدی تحصیلی,یادگیری مستقل"
https://japr.ut.ac.ir/article_78440.html,هدف از پژوهش حاضر، بررسی اعتبار و روایی پرسشنامه ظرفیت تأملی والدینی (لویتن و همکاران، 2017) بود. این مطالعه کاربردی، یک طرح روان­سنجی بود. جامعه آماری پژوهش حاضر شامل مادران دارای کودک یک تا پنج سال استان تهران در سال 1398 بودند. در این مطالعه از روش نمونه گیری در دسترس انتخاب شد که نمونه آماری شامل 244 نفر از مادران دارای کودک 1 تا 5 سال (106 دختر و 138 پسر) بود. ابزار سنجش مورد استفاده در این پژوهش مقیاس ظرفیت تأملی والدینی (PRFQ) بود. روایی سازه از طریق تحلیل عاملی اکتشافی و با شیوه مولفه اصلی و چرخش واریماکس بررسی شده و سه عامل پیش ذهن‌سازی، اطمینان از وضعیت روانی و کنجکاوی در مورد وضعیت روانی به دست آمده و 48/43 درصد از واریانس استخراج شد. مقدار آلفای کرونباخ به ترتیب در سه عامل 68/0، 72/0، 68/0 و در کل مقیاس 70/0 به دست آمد. با توجه به نتایج تحلیل عاملی اکتشافی و اعتبار به دست آمده، به نظر می‌رسد شواهد اولیه همگرا با نتایج به دست آمده از مقیاس اصلی وجود دارد و این مقیاس توانایی سنجش میزان ظرفیت تأملی والدینی را دارد.,"ظرفیت تأملی والدینی,ذهن‌سازی,اعتبار,روایی"
https://japr.ut.ac.ir/article_78410.html,هدف اصلی پژوهش حاضر، بررسی تأثیر آموزش زودهنگام بر عملکرد و یادداری تکلیف توالی حرکتی بود. پژوهش حاضر به‌لحاظ هدف از نوع کاربردی و از نظر گردآوری داده‌ها، نیمه‌آزمایشی بود. جامعه آماری شامل کلیه دانشجویان و خدمه دانشکده علوم دانشگاه شهید چمران اهواز در نیم سال دوم 1397 بودند که از بین آن‌ها به روش نمونه‌گیری هدفمند و در دسترس، 36 آزمودنی پسر راست دست، دامنه سنی 18 تا 27 سال، سالم از نظر سیستم عصبی (فاقد بیماری‌های نورولوژیک) انتخاب و در سه گروه 12 نفری آموزش زودهنگام، دیرهنگام و گواه گمارده شدند. در این مطالعه، برای گردآوری اطلاعات و ارزیابی نمونه‌ها از پرسشنامه سلامت عمومی (GHQ)، آزمون مختصر وضعیت روانی- شناختی (MMSE)، مقیاس کلی ارزیابی تمرین و تجربه کار با موسیقی، رایانه و تایپ (GIMTRE) و نرم‌افزار تکلیف ارائه محرک‌های متوالی (SRTT) استفاده شد. در این پژوهش، کل مداخله شامل دو فاز (اکتساب و یادداری) و 10 مرحله پاسخ بود که طی آن‌ها نتایج عملکرد گروه‌ها با هم مقایسه شد. جهت تجزیه‌وتحلیل داده‌ها از آمار توصیفی، آزمون شاپیرو- ویلک، t همبسته و تحلیل واریانس دوراهه و یک‌راهه استفاده شد. در مرحله اکتساب، در دو مؤلفه زمان و دقت پاسخ، در تمام بلوک‌های حرکتی بین گروه‌های آزمودنی تفاوت معناداری وجود داشت و این تفاوت، به‌نفع گروه آموزش زودهنگام بوده است. در آزمون یادداری نیز، این تفاوت بین گروه‌ها مشهود بود و گروه آموزش زودهنگام سریع‌تر و دقیق‌تر از دیگر گروه‌ها به محرک‌ها پاسخ دادند. این یافته‌ها از احتمال نوعی دوره حساس در دوران کودکی و غنی‌تر کردن آموزش حرکتی از طریق تمرین و تجربه، جهت بهبود عملکرد حرکتی را در مراحل بعدی زندگی حمایت می‌کند.,"دوره حساس,یادگیری حرکتی,توالی حرکتی"
https://japr.ut.ac.ir/article_78330.html,هدف از پژوهش حاضر، تعیین اثربخشی مدل آموزش تربیت مثبت مدرسه محور بر سطوح درگیری تحصیلی دانش آموزان ابتدایی بود. روش پژوهش برحسب هدف، کاربردی و برحسب گردآوری اطلاعات، آمیخته- اکتشافی بود. جامعه آماری شامل ٥٧ دبستان پسرانه در منطقه یک شهر تهران بود که دو مدرسه (هر کدام دارای یک کلاس پایه ششم و در مجموع  ٥۹ نفر) به شیوه خوشه ای چند مرحله ای انتخاب و به طور تصادفی در گروه آزمایش (۲٨ نفر) و کنترل (۳١ نفر) جایگزین شدند. گروه آزمایش ١٢ جلسه به مدت ٤٠ دقیقه آموزش تربیت مثبت مدرسه محور دریافت نمودند. آزمودنی ها قبل و بعد از آموزش، پرسشنامه درگیری تحصیلی ریو و تسینگ (AEQ) را پاسخ دادند.  تحلیل داده ها با استفاده از نرم افزار 21-SPSS انجام شد. نتایج تحلیل کوواریانس نشان داد بعد از مداخله در مؤلفه درگیری تحصیلی، افزایش معناداری وجود داشت (٠٠١/٠(p,"تربیت مثبت مدرسه محور,درگیری تحصیلی,دانش آموزان ابتدایی"
https://japr.ut.ac.ir/article_78328.html,هدف از پژوهش حاضر، تعیین سهم ذهن آگاهی و بهزیستی روانی در پیش‌بینی یادگیری خود تنظیم شده بود. این مطالعه برحسب هدف کاربردی بود که به روش توصیفی صورت گرفت و روش گردآوری داده ها میدانی بود. جامعه آماری مطالعه شامل کلیه دانشجویان دانشگاه آزاد اسلامی علوم و تحقیقات تهران در نیمسال دوم سال 95-1394 بود. حجم نمونه براساس فرمول کوکران 384 نفر تعیین شد. شرکت کنندگان  به روش نمونه‌گیری تصادفی خوشه‌ای چندمرحله‌ای انتخاب شدند. بعد از حذف پرسشنامه های نامعتبر 302 نفر برای آنالیز باقی ماندند که تعداد 200 نفر پسر (22/66 درصد) و 102 نفر دختر (78/33 درصد) بودند. ابزارهای گردآوری داده‌ها شامل پرسشنامه های بهزیستی روان‌شناختی ریف  (RPWB)؛ ذهن آگاهی بائر ((FFMQ-39 و راهبردهای یادگیری خودتنظیم‌شده(MSLQ)  بود. تجزیه‌وتحلیل داده‌های گردآوری ‌شده با روش همبستگی پیرسون و تحلیل رگرسیون در نرم افزار 16-SPSS انجام پذیرفت. یافته‌ها حاکی از این بود که بین ذهن آگاهی و بهزیستی روان‌شناختی با یادگیری خودتنظیم‌شده رابطه مثبت معنادار وجود داشت (01/0>p). نتایج تحلیل رگرسیون نیز نشان داد مؤلفه‌های عدم واکنش به تجربه درونی، ارتباط مثبت با دیگران و رشد شخصی قادر به پیش‌بینی یادگیری خودتنظیم‌شده هستند (05/0>p). براساس یافته‌های به‌دست‌ آمده می‌توان نتیجه گرفت که ذهن آگاهی و بهزیستی روان‌شناختی در پیش‌بینی یادگیری خودتنظیم‌شده نقش مثبت دارند؛ بنابراین می‌توان گفت تقویت این متغیرها می‌تواند در افزایش توانایی یادگیری خودتنظیم‌شده دانشجویان اثربخش باشد.,"بهزیستی روانی,یادگیری خودتنظیم‌شده,ذهن آگاهی"
https://japr.ut.ac.ir/article_78326.html,هدف از پژوهش حاضر، بررسی نقش ویژگی‌های شخصیتی و احساس تنهایی در پیش‌بینی نوموفوبیا در دانشجویان بود. روش پژوهش مطالعه حاضر، کاربردی و توصیفی-همبستگی بود. جامعه آماری این پژوهش را تمامی دانشجویان دانشگاه پیام نور شهر زنجان مشغول به تحصیل در سال تحصیلی 97-1396 تشکیل دادند. نمونه پژوهش حاضر شامل 373 نفر (256 زن و 117 مرد) از این دانشجویان بودند که با روش نمونه­گیری تصادفی ساده انتخاب شدند. برای دستیابی به اهداف پژوهش از فرم کوتاه پرسشنامه پنج عاملی نئو (NEO-FFI)، مقیاس احساس تنهایی اجتماعی و عاطفی بزرگ سالان (SELSA-S) و پرسشنامه نوموفوبیا (NMP-Q) استفاده شد. داده‌ها با استفاده از آزمون همبستگی پیرسون و تحلیل رگرسیون چندگانه مورد تجزیه‌وتحلیل قرار گرفت. نتایج نشان داد بین برون‌گرایی، دلپذیر بودن، روان رنجوری و احساس تنهایی با نوموفوبیا همبستگی مثبت و معناداری وجود دارد (01/0>p)؛ اما بین گشودگی و نوموفوبیا ارتباط معناداری یافت نشد. همچنین نتایج نشان داد که ویژگی‌های شخصیتی و احساس تنهایی توانستند به‌طور معناداری 15 درصد از کل تغییرات نوموفوبیا در استفاده از تلفن همراه را پیش‌بینی نمایند. بنابراین، احساس تنهایی و برخی ویژگی‌های شخصیتی می‌توانند نوموفوبیا در دانشجویان را افزایش دهند.,"ویژگی‌های شخصیتی,احساس تنهایی,نوموفوبیا"
https://japr.ut.ac.ir/article_77348.html,هدف پژوهش حاضر، تعیین نقش میانجی مشکلات بین‌فردی در رابطه‌ی راهبردهای شناختی تنظیم هیجان و افسردگی، در دختران دارای روابط عاطفی است. روش پژوهش برحسب هدف بنیادی و برحسب فرضیه‌های پژوهش از نوع توصیفی- همبستگی است. جامعه‌ی آماری شامل تمام دانشجویان دختر مجرد شهر تهران در سال تحصیلی 98-1397 است که حداقل دوماه رابطه‌ی رمانتیک داشتند. از میان این عده، نمونه‌ی آماری به‌صورت در دسترس (٣١٧ نفر) انتخاب شدند و به پرسشنامه‌های نظم‌جویی شناختی هیجان (CERQ-P-Short)، مقیاس افسردگی بک (BDI-S) و سیاهه‌ی مشکلات بین‌فردی ((IIP-32 که در اختیار آن‌ها گذاشته شد، پاسخ دادند. تحلیل داده‌ها با استفاده از روش مدل‌یابی معادلات ساختاری انجام شد. همچنین برای طبقه‌بندی، پردازش و تحلیل داده‌ها و بررسی فرضیه‌های پژوهش از نرم‌افزارهای 22-SPSS و 85/8-Lisrel استفاده شد. نتایج پژوهش نشان داد که تنظیم هیجان سازگارانه و ناسازگارانه با واسطه‌گری مشکلات بین‌فردی، روی اختلال افسردگی به‌ترتیب با ضریب استاندارد 04/0- و 10/0 در سطح 05/0 p <، اثر معناداری دارند. بر‌این‌اساس، تنظیم هیجان سازگارانه پایین و تنظیم هیجان سازگارانه بالا به واسطه‌ی مشکلات بین‌فردی منجر به افزایش نشانه‌های اختلال افسردگی می‌شود.,"راهبردهای شناختی تنظیم هیجان,مشکلات بین‌فردی,افسردگی,رابطه‌ی عاطفی"
https://japr.ut.ac.ir/article_77338.html,خلاقیت به‌عنوان توانایی تولید ایده‌ای که هم اصیل و هم ارزشمند است، تعریف می‌شود. مطالعات شناختی و عصب‌شناختی به بررسی خلاقیت غیرکلامی و زیربناهای عصبی آن پرداخته‌اند. مطالعه حاضر، باهدف تعیین نقش ناحیه آهیانه خُلفی در تفکر خلاق غیرکلامی از طریق تحریک جریان مستقیم فراجمجمه‌ای (tDCS) انجام شده است. این پژوهش بر حسب هدف کاربردی وبر حسب روش گردآوری اطلاعات، آزمایشی با پیش‌آزمون و پس‌آزمون به همراه گروه کنترل است. جامعه پژوهش حاضر را تمام دانشجویان در حال تحصیل دانشکده روان‌شناسی و علوم تربیتی دانشگاه تهران در سال تحصیلی 99-1398 تشکیل می‌دهند. 40 نفر از دانشجویان (20 مرد و 20 زن ) از طریق نمونه‌گیری در دسترس انتخاب و پس از کسب ملاک‌های پژوهش، به‌صورت تصادفی به دو گروه آزمایشی و کنترل گمارده شدند. ارزیابی اثرات مداخله از طریق پیش/پس‌آزمونِ پنج‌نقطه‌ای (FPT) سنجیده شد. با هدف تحلیل داده‌های پژوهش، از شاخص‌های آمار توصیفی فراوانی، درصد فراوانی، میانگین، انحراف استاندارد، واریانس، همبستگی پیرسون و شاخص آمار استنباطی تحلیل واریانس چندمتغیره استفاده شد. نتایج پژوهش نشان داد که تحریک چپ-کاتد/راست-آند ناحیه آهیانه خُلفی (نواحی P3-P4 براساس نظام  بین‌المللی 10-20)، با بهبود عملکرد در نتایج درون‌گروهی و بین‌گروهی FPT گروه آزمایش، در مقایسه با گروه کنترل همراه بود. یافته‌های پژوهش نشان می‌دهند که ناحیه مغزی آهیانه خُلفی در تفکر خلاق غیرکلامی و ارتقای عملکرد آن در شرکت‌کنندگان نقش دارد.,"فکر واگرا,تحریک مغزی,تحریک جریان مستقیم فراجمجمه‌ای"
https://japr.ut.ac.ir/article_77336.html,عملکرد بالا انجام شد. روش پژوهش براساس هدف کاربردی و بر اساس گرد آوری اطلاعات، نیمه‌آزمایشی با طرح پیش‌آزمون-پس‌آزمون با گروه کنترل است. جامعه آماری پژوهش نیز شامل 38 کودک اوتیستیک، در دامنه سنی 8 تا12 سال، مراکز درمانی استان مرکزی است. 20 کودک پسر اوتیستیک با عملکرد بالا، از مرکز درمانی انجمن خیریه اُتیسم رضوان استان مرکزی در سال 1397 با استفاده از روش نمونه‌گیری در دسترس و براساس  پرسش‌نامه سنجش دامنه اختلال طیف اوتیسم (ASSQ)،  به‌عنوان حجم نمونه انتخاب و در دو گروه آزمایش (10نفر) و کنترل (10نفر)، به‌شیوه تصادفی گمارش شدند. ابتدا هردو گروه توسط آزمون قلب‌ها و گل‌ها (THF)، مورد ارزیابی قرار گرفتند. گروه آزمایش در 10 جلسه 45 دقیقه‌ای در طول 6 هفته، تمرین‌های حرکتی ریتمیک را توسط دو مربی دریافت کردند. داده‌ها با استفاده از تحلیل کوواریانس مورد تجزیه‌وتحلیل قرار گرفت.  یافته‌های پژوهش نشان داد که تمرینات حرکتی ریتمیک، موجب بهبود کارکردهای اجرایی در مؤلفه‌های بازداری رفتاری و حافطه فعال کودکان اوتیستیک با عملکرد بالا می‌شود. بنابراین، پیشنهاد می‌شود از این تمرینات برای بهبود کارکردهای اجرایی کودکان اوتیستیک با عملکرد بالا، در مؤلفه‌های بازداری رفتاری و حافظه فعال استفاده شود.,"بازداری رفتاری,تمرینات حرکتی ریتمیک,حافظه فعال"
https://japr.ut.ac.ir/article_77292.html,برنامه­های توانمندسازی ازدواج، نتایج مثبت بسیاری جهت رشد و ارتقاء اعضای خانواده به­همراه دارد. هدف از این پژوهش، تهیه و رواسازی برنامه پایش ازدواج بود. روش پژوهش این مطالعه رویکرد آمیخته- اکتشافی از نوع متوالی می­باشد. درمرحله­ اول، به‌منظور شناسایی ملاک­ها، فرایندهای اجرایی و محتوایی برنامه پایش ­ازدواج، با روش مرور نظام­مند مبتنی‌بر فهرست ‌وارسی (CASP)، 45 پژوهش داخلی و خارجی مربوط به کلیدواژه­های پژوهش انتخاب شدند. پس از گردآوردی پروتکل برنامه پایش ازدواج، در مرحله دوم بعد از فن­ترجمه بازترجمه، پانزده تن از متخصصان خانواده­درمانی، زوج­درمانی­ و  هیأت­ علمی ­دانشگاه­ها، نسبت ­به­ روایی ­محتوایی (CVR)، روایی صوری و پایایی اقدام کردند. ابزارهای اندازه­گیری، پرسش‌نامه­های نقاط ­قوت ارتباطی زوجین(RMCQ-S) با 32 پرسش‌، پرسش‌نامه نقاط نگران‌کننده روابط زوج (RMCQ-C) با 43 پرسش‌ و  پرسش‌نامه حوزه­های ارتباطی پایش ازدواج (MCQ-R) با 64 پرسش‌ بود. نتایج حاکی­ از میزان قابل ­قبول ­روایی­محتوایی­ پرسش‌نامه ­نقاط­قوت ارتباطی (76/0= CVR)،  پرسش‌نامه ­نقاط نگران­کننده (71/0=CVR) و پرسش‌نامه حوزه­های ارتباطی(66/0=CVR) بود. درنتیجه، روایی محتوایی پروتکل برنامه پایش ازدواج تأیید شد. ضریب توافق کاپا در این پژوهش، 71/0 درصد توافق بین ارزیابان بود که حاکی از قابلیت اعتماد بالاست. همچنین میزان پایایی  پرسش‌نامه­های مذکور با استفاده از آلفای کرونباخ در  پرسش‌نامه نقاط قوت 85/.، نقاط نگران‌کننده 89/0 و حوزه‌های ارتباطی 81/0صدم با معیار متس‌آمورنن، نشان­ می‌دهد که میزان همسانی­ درونی بین  مؤلفه‌های برنامه از وضعیت مناسبی برخوردار است. بنابراین می­توان نتیجه­ گرفت، برنامه­ پایش ازدواج با بررسی ­­ابعاد گوناگون­ روابط­ زناشویی به­عنوان برنامه­ای پیشگیرانه و مداخله­ای-انگیزشی عمل می‌کند.,"رواسازی,برنامه پایش ازدواج,مرورنظام‌مند,نسبت روایی محتوایی,روایی صوری,پایایی"
https://japr.ut.ac.ir/article_77290.html,پژوهش حاضر، با هدف ارائه مدلی برای رابطه خشونت خانگی و عملکردهای شناختی، با بررسی نقش واسطه­ای پریشانی روان‌شناختی و راهبردهای تنظیم هیجان در زنان قربانی خشونت، و با روش تحلیل­ مسیر انجام گرفت. جامعه آماری شامل زنان قربانی خشونت  مراجعه‌کننده به واحدهای مختلف پزشکی قانونی شهر تهران در سال 97 است. نمونه پژوهش، 200 نفر از زنان مراجعه‌کننده به این مراکز بودند که به شیوه نمونه‌گیری هدفمند، باتوجه به معیارهای ورود و خروج و پس از اخذ رضایت از آن‌ها انتخاب شدند . باتوجه به بررسی روابط متغیرهای پژوهش در یک نمونه از زنان قربانی خشونت خانگی، روش پژوهش از نوع توصیفی-همبستگی است.. ابزار مورد استفاده در پژوهش، شامل  پرسش‌نامه راهبردهای تنظیم هیجان ERQ (گراس و جان، 2003)، پرسش‌نامه خشونت خانوادگی پورنقاش تهرانی (۱۳۸۳)، مقیاس ارزیابی شناختی مونترال (۲۰۰۵)(MoCA) ، و  پرسش‌نامه فرم  کوتاه افسردگی، اضطراب و استرس داس (DASS-21) (1995) بود. نتایج پژوهش نشان داد که مدل تجربی اصلاح‌شده دارای شاخص‌های برازش مطلوب  است و خشونت خانگی اثر مستقیم و غیرمستقیم بر عملکرد شناختی دارد. علاوه ‌براین، پریشانی  روان‌شناختی، راهبرد ارزیابی­ مجدد تنظیم هیجان و راهبرد سرکوبی تنظیم هیجان در رابطه خشونت خانگی و عملکرد شناختی نقش واسطه‌ای دارند.,"خشونت خانگی,تنظیم هیجان,پریشانی روان‌شناختی,عملکرد شناختی"
https://japr.ut.ac.ir/article_77288.html,هدف این پژوهش، مقایسه کشورهای ایران و کره در پیش‌بینی عملکرد ریاضی مبتی بر عوامل در دو سطح دانش‌آموز (جنسیت، وضعیت اجتماعی-اقتصادی، خودپنداره، نگرش، اهمیت، مقدار تکلیف و مدت زمان انجام تکلیف) و معلم (سابقه، تحصیلات، مقدار گمارش تکلیف، مدت زمانی که برای انجام تکلیف داده می‌شود و تدریس معلم) است. پژوهش از نظر هدف بنیادی و از نظر شیوه جمع‌آوری داده‌ها همبستگی است. جامعه آماری پژوهش حاضر را دانش‌آموزانی تشکیل می‌دهند که در پایه هشتم (سوم راهنمایی) سال تحصیلی 90-1389 (2011-2010)، ثبت‌نام کرده‌اند و در مطالعه تیمز (2011) شرکت داشته‌اند. ( ایران 1153363 دانش‌آموز و کره 672415 دانش‌آموز). از این تعداد، از کشور ایران 6029 دانش‌آموز از 238 مدرسه، و از کشور کره 5166 دانش‌آموز از 150 مدرسه، به‌عنوان نمونه مورد بررسی قرار گرفتند. در این پژوهش، از روش تحلیل چندسطحی (دو سطحی) با استفاده از نرم‌افزار مدل‌سازی خطی سلسله‌مراتبی (HML) با مدل‌های تحلیل واریانس یک‌راهه با تأثیرات تصادفی، تحلیل کواریانس یک‌راهه، مدل میانگین به‌ عنوان پیامد، مدل عرض از مبدأ تصادفی و شیب‌های تصادفی استفاده شده است. یافته‌های پژوهش،تفاوت عوامل مؤثر بر عملکرد ریاضی دانش‌آموزان ایران و کره را نشان می دهد. همچنین یافته‌ها نشان می دهد که در ایران مقدار واریانس سطح دانش‌آموز و معلم تفاوت زیادی نداردا، ولی در کره بیشترین واریانس عملکرد ریاضی توسط عوامل سطح دانش‌آموز تبیین می‌شود. توجه به این تفاوت‌ها بسیار ضروری است و هر کشور باید با توجه به مدلی که برایش مناسب‌تر است، به برنامه‌ریزی و سیاست‌گذاری برای بهبود عملکرد آموزش در جامعه خود بپردازد.,"متغیرهای سطح 1 یا دانش آموز,متغیرهای سطح 2 یا معلم,تحلیل چند سطحی,تیمز 2011,کشور ایران و کره"
https://japr.ut.ac.ir/article_77286.html,هدف از پژوهش مقایسه تاثیر ذهن‌آگاهی و مدیریت خشم بر خشم، اضطراب و افسردگی دانش‌آموزان آزاررسان پسر دوره متوسطه اول است. جامعه آماری شامل تمامی دانش‌آموزان پسر دوره متوسط اول شهر کرج، در سال تحصیلی 98-97 است. پژوهش حاضر به لحاظ هدف، جزء دسته پژوهش های کاربردی و به لحاظ گردآوری داده ها، نیمه آزمایشی دارای طرح پیش آزمون و پس آزمون با گروه گواه بود. جامعه آماری تحقیق شامل تمام  دانش‌آموزان پسر مقطع متوسطه اول شهر کرج است که در سال تحصیلی 1398- 1397 مشغول به تحصیل بودند. برای اجرای پژوهش از روش نمونه‌گیری تصادفی استفاده شد. ابتدا 400 دانش‌آموز به پرسش‌نامه آزاررسانی-آزارپذیری اولویس (OBVQ) پاسخ دادند. سپس 60 دانش‌آموز براساس نقطه بُرش بالینی به‌عنوان نمونه انتخاب شدند. شرکت‌کنندگان به‌صورت تصادفی به دو گروه آزمایشی (هر گروه 15 نفر) و یک گروه گواه (15نفر) تقسیم شدند. برای سنجش متغیرهای مورد مطالعه از پرسشنامه های استاندارد آزاررسانی-آزارپذیری اولویس، خرده‌مقیاس خشم از پرسش‌نامه باس و پری(BPAQ)، سیاهه اضطراب بک (BAI) و سیاهه افسردگی کواکس(CDI) استفاده شد. مداخله شامل آموزش برنامه‌های ذهن‌آگاهی (8 جلسه 60 دقیقه‌ای) و مدیریت خشم (6 جلسه 60 دقیقه‌ای) بود. نتایج تحلیل کواریانس نشان داد که روش مداخله آموزش ذهن‌آگاهی در کاهش اضطراب، و آموزش مدیریت خشم در کاهش خشم و افسردگی تأثیرگذار است. این پژوهش همچنین نشان داد که بین اثربخشی ذهن‌آگاهی و مدیریت خشم تفاوت معناداری وجود دارد و هر دو می‌توانند به‌عنوان برنامه تکمیلی در بهبود آزاررسانی تأثیرگذار باشند.,"ذهن آگاهی,مدیریت خشم,خشم,اضطراب,افسردگی,آزاررسانی"
https://japr.ut.ac.ir/article_77284.html,هدف از پژوهش حاضر، هدف این پژوهش،  بررسی نقش زیست‌نشانگر‌هایِ  خطای حذف، خطای ارتکاب، زمان واکنش و  تغییرپذیری زمان واکنش،  برگرفته از آزمون ECPT، در تشخیص بیماران افسرده از افراد نُرمال و  نیز بررسی نقش جنسیت در این بیماری بود.  این پژوهش با روش  غیرآزمایشی علی- مقایسه‌ای انجام گرفته‌است. . جامعه آماری مطالعه حاضر تمام مراجعین به کلینیک آتیه بود. نمونه‌ها  بر اساس ملاک‌های بالینی راهنمای تشخیص و طبقه‌بندی اختلالات روانی (DSM-5) ، در کلینیک آتیه در سال 9۷-1396 به صورت در دسترس انتخاب شدند (29 زن و 21 مرد افسرده، 19 زن و 31 مرد غیر افسرده). ابزار استفاده شده در این پژوهش تکلیف عملکرد پیوسته هیجانی (ECPT) بود. آزمون فرضیه‌ی پژوهش از طریق تحلیل تغییرپذیری عاملی (جنس*گروه) انجام شد. نتایج نشان داد، میانگین خطای حذف و خطای ارتکاب در مردان افسرده بیشتر از مردان نُرمال است. همچنین میانگین تغییرپذیری زمان واکنش در زنان بالاتر است.  باتوجه به نتایج به‌دست آمده، به‌نظر می‌رسد افسردگی در مردان، سیستم شناختی را بیشتر از زنان درگیر می‌کند. به‌علاوه، می‌توان نتیجه گرفت استفاده از این زیست‌نشانگر‌ها در تشخیص  افسردگی نتایج ضعیفی دارند.,"زیست‌نشانگر‌ها,افسردگی,تکلیف عملکرد پیوسته هیجانی"
https://japr.ut.ac.ir/article_75570.html,هدف از پژوهش حاضر، مقایسه نارسایی هیجانی، اضطرار منفی و پرخاشگری در زندانیان با و بدون اختلال خشم انفجاری متناوب بود. این مطالعه از نوع علّی- مقایسهای بود. جامعه آماری این پژوهش کلیه زندانیان مرد زندان مرکزی رشت در سال 1396 بود. نمونه پژوهش 150 زندانی مبتلا به اختلال خشم انفجاری متناوب بر اساس DSM-5 و 169 زندانی بدون اختلال خشم انفجاری متناوب بودند که بهصورت تصادفی انتخاب شدند. برای جمعآوری دادهها از مصاحبه بالینی ساختار یافته بر اساس DSM-V، پرسشنامه های اختلال خشم انفجاری متناوب (IED-SQ)، پرخاشگری (بعدا جایگزین می شود)، نارسایی هیجانی (TAS) و مقیاس رفتار تکانه‏ای (IBS) استفاده شد. نتایج تحلیل واریانس چندمتغیری نشان داد که میانگین نمرات نارسایی هیجانی، اضطرار منفی و پرخاشگری در زندانیان با اختلال خشم انفجاری متناوب بهطور معناداری بیشتر از زندانیان بدون اختلال خشم انفجاری متناوب بود. با توجه بهوجود نارسایی هیجانی، اضطرار منفی و پرخاشگری در زندانیان با اختلال خشم انفجاری متناوب، نتایج این پژوهش تلویحات مهمی در آسیبشناسی و طراحی درمان برای اختلال خشم انفجاری متناوب دارد.,"واژه‌های کلیدی: نارسایی هیجانی,اضطرار,پرخاشگری,خشم"
https://japr.ut.ac.ir/article_75568.html,هدف از پژوهش حاضر، بررسی اثربخشی آموزش تقویت مقابله زوجی بر سازگاری زناشویی و راهبردهای مقابله‌ای زوجی در زوجین بود.روش پژوهش از نوع نیمه‌آزمایشی با طرح پیش‌آزمون، پس‌آزمون و پیگیری با گروه کنترل بود. جامعه آماری را والدین دانش‌آموزان مدارس ابتدایی (658 نفر) در منطقه کلاچای استان گیلان تشکیل دادند که از میان آن‌ها، 14 زوج با استفاده از روش نمونه‌گیری هدفمند انتخاب و در دو گروه (یک گروه آزمایش و یک گروه کنترل) با گمارش تصادفی جایگزین شدند. ابزارهای مورد استفاده شامل پرسشنامه‌های سازگاری زناشویی اسپانیر (DAS) و راهبردهای مقابله‌ای زناشویی بومن (MCI) و روش مداخله برنامه آموزش تقویت مقابله زوجی (CCET) بود که در هشت جلسه دو ساعت و 15 دقیقه برای گروه آزمایش آموزش داده شد. داده‌های به‌دست‌ آمده با استفاده از روش تحلیل واریانس اندازه‌های مکرر و نرم‌افزار 21Spss- تحلیل شدند. نتایج پژوهش حاضر نشان داد که آموزش تقویت مقابله زوجی موجب افزایش نمرات سازگاری زناشویی و ابعاد آن شامل رضایت زناشویی، همبستگی دونفری، توافق دونفری و ابراز محبت (0/01>p) و در ابعاد راهبردهای مقابله‌ای زوجی باعث کاهش نمرات در بُعد تعارض، خودسرزنشگری، خودمحوری و اجتناب و افزایش نمرات رویکرد سازنده (0/05>P) شده است. نتایج پیگیری پس از دو ماه در متغیرهای پژوهش بین گروه آزمایش و کنترل تفاوت معنادار نشان داد.بر اساس یافته‌ها می‌توان نتیجه گرفت که زوجین با کاربست مهارت‌های تقویت مقابله زوجی در مقابله با شرایط استرس‌زای زندگی کمتر از راهبردهایی چون اجتناب، خودسرزنشگری و خودمحوری و بیشتر از رویکرد سازنده، گفت‌وگو و تعامل مؤثر استفاده می‌کنند که منجر به سازگاری بیشتر در زندگی زناشویی می‌شود.,"تقویت مقابله زوجی,سازگاری زناشویی,راهبردهای مقابله‌ای زوجی,رضایت زناشویی"
https://japr.ut.ac.ir/article_75566.html,هدف از پژوهش حاضر، بررسی اعتیار و روایی نسخه فارسی پرسشنامه شاخص ذخیره شناختی در جمعیت بزرگ‌سالان فارسی‌زبان بود. این پرسشنامه به شیوه ترجمه- بازترجمه آماده شد و ویژگی‌های روان‌سنجی آن مورد بررسی قرار گرفت. جامعه آماری این مطالعه، شامل تمام بزرگ‌سالان  ساکن شهرستان تهران است. نمونه پژوهش به شیوه تصادفی چند مرحله‌ای از جامعه بزرگ‌سالان شهر تهران انتخاب شدند. داده‌های مرتبط با 385 نفر (212 زن و 173 مرد) در نهایت، تحلیل شد. نتایج تحلیل آماری در مورد پایایی پرسشنامه نشان داد، این ابزار دارای اعتبار مناسب بازآزمایی (مردان:0/87 و زنان: 0/89) و همسانی درونی بر مبنای ضریب آلفای کرونباخ (مردان: 0/76=α، زنان: 0/79=α) است. برای بررسی روایی پرسشنامه، از روش روایی سازه و روایی همگرا استفاده شد. نتایج تحلیل نشان‌دهنده روایی همگرای بالای پرسشنامه (0/74) بود (01>p). بررسی روایی سازه این پرسشنامه، با استفاده از تحلیل عاملی تأییدی وجود سه عامل ذخیره شناختی تحصیلی، شغلی و مرتبط با اوقات فراغت را نشان داد نتایج مطالعه نشان داد، پرسشنامه ذخیره شناختی اعتبار و روایی مناسبی نمونه ایرانی دارد و می‌تواند به‌عنوان ابزار مناسبی برای سنجش فرایندهای شناختی در سنین مختلف بزرگ‌سالی به‌کار رود.,"ذخیره شناختی,سالمندی,پرسشنامه شاخص ذخیره شناختی"
https://japr.ut.ac.ir/article_75564.html,هدف از پژوهش حاضر، آزمون برازندگی الگوی پیشنهادی رابطه علّی ترس از خودشفقتی و ترس از شادی با پرخوری از طریق میانجی‌گری عاطفه مثبت و منفی در دانشجویان بود. این مطالعه همبستگی از نوع تحلیل مسیر بود. جامعه آماری شامل756 دانشجو (532 دختر،  224 پسر) از دانشجویان دانشگاه شهید چمران اهواز در سال تحصیلی 97-1396 بود. نمونه این پژوهش شامل 180 دانشجو (125 دختر، 55 پسر) بود. ابزارهای مورد استفاده، مقیاس‌های ترس از شفقت (FCS)، ترس از شادی (FOH) ، عاطفه مثبت و منفی (PANAS) و بازخورد خوردن (EFQ) بودند. داده‌ها با استفاده از روش تحلیل مسیر و با کمک نرم‌افزارهای SPSS و AMOS نسخه 24 مورد تحلیل قرار گرفتند. نتایج پژوهش نشان داد که مسیرهای مستقیم ترس از خودشفقتی و ترس از شادی با عواطف مثبت و منفی و همچنین عاطفه مثبت و منفی به پرخوری معنا‌دار و به‌علاوه، رابطه غیرمستقیم ترس از خودشفقتی و ترس از شادی با پرخوری از طریق میانجی‌گری عاطفه مثبت و منفی معنادار بودند. بنابراین، می‌توان نتیجه گرفت که با کاهش ترس از شادی و ترس از خود شفقتی و در نتیجه، افزایش عواطف مثبت و کاهش عواطف منفی  به کاهش اختلالات روانی از قبیل اختلال پرخوری کمک کرد.,"پرخوری,ترس از خودشفقتی,ترس از شادی,عاطفه مثبت,عاطفه منفی"
https://japr.ut.ac.ir/article_75562.html,هدف از پژوهش حاضر، بررسی تفکر علمی از ورای ادبیات و بررسی نحوه ارتقا آن در کودکان پیش‌دبستانی بود. این نوع تفکر، مرتبط با روان‌شناسی شناختی بوده و اغلب به‌جای این‌که پدیده‌ای در محیط باشد، در ذهن افراد رخ می‌دهد. با توجه به تأثیر پررنگ دوران پیش از دبستان در پیشرفت تفکر کودکان و موفقیت‌های بعدی تحصیلی، ضروری است تا آموزش تفکر علمی در مراکز آموزشی پیش‌دبستانی موردتوجه قرار گیرد. بر پایه بررسی منابع موجود، بسته آموزشی ارتقا تفکر علمی طراحی شد. روش آموزش تفکر به شکل اجرای نیمه‌آزمایشی، در قالب جلسات مداخله تک‌آزمودنی بود. جامعه آماری این مطالعه متمرکز بردو مرکز پیش‌دبستانیشهر تهران در سال تحصیلی 97-1396 انجام شد و تعداد آماری این دو مرکز شامل 85 آزمودنی (38 دختر و 47 پسر) بود. بر همین ‌اساس، جهت بررسی مقدماتی، نمونه‌ای شامل 4 آزمودنی (2 دختر و 2 پسر) به‌صورت در دسترس انتخاب شدند و در طی هشت جلسه تحت آموزش تفکر علمی قرار گرفتند. در این روش، کودکان به‌صورت فعال در فرایند یادگیری درگیر و پاسخ آنان نسبت به محتوای هر جلسه آموزشی به‌صورت فردی مورد بررسی قرار گرفت. نتایج این مطالعه نشان داد که جلسات آموزش تفکر علمی می‌تواند به یادگیرندگان کمک نماید تا در طول فرآیند یادگیری، مسائل را با شیوه تفکر علمی حل نمایند. پیشنهاد می‌شود، جهت اعتبارسنجی بسته طراحی شده آموزش تفکر علمی، اثربخشی آن بر سایر مهارت‌های شناختی کودکان پیش‌دبستانی مورد بررسی قرار گیرد.,"تفکر علمی,حل‌مسئله,کودکان پیش‌دبستانی"
https://japr.ut.ac.ir/article_74848.html,محرومیت از بینایی به عنوان یکی از اصلی­ترین حس­ها، در گستره فردی و تعاملات بین فردی محدودیت ایجاد می­نماید. هدف از این پژوهش، بررسی اثربخشی برنامه ارتقای کیفیت زندگی بر پایه رویکرد شناختی-رفتاری گروهی بر سازگاری و سلامت روان نوجوانان با آسیب بینایی بود. نوع ­پژوهش شبه­ تجربی و طرح آن پیش­آزمون و پس­آزمون با گروه گواه و پیگیری، و جامعه آماری شامل نوجوانان پایه­های تحصیلی دهم و یازدهم با آسیب بینایی مدرسه محبی بوده که با روش نمونه‌گیری در دسترس انتخاب شده و بصورت تصادفی در گروه­های آزمایشی و گواه، هر کدام بیست نفر که در دوره روزانه و شبانه به تحصیل اشتغال داشتند، توزیع شدند. کلیه آزمودنی­ها در مراحل پیش­آزمون، پس­آزمون و پیگیری به پرسشنامه­ سازگاری بل (1961) و مقیاس سلامت روانی (بشارت، 1388) پاسخ دادند. گروه آزمایشی در برنامه ده جلسه­ای شرکت کرد. گروه گواه آموزشی دریافت نمی­کرد. نتایج تحلیل کواریانس چندمتغیری داده­ها نشان داد که سازگاری و سلامت روان در گروه آزمایشی به طور معناداری افزایش یافته است. بنابراین، می­توان نتیجه گرفت که این برنامه روشی مناسب برای بهبود سازگاری و سلامت روان نوجوانان با آسیب بینایی می­باشد.,"نوجوانان نابینا,کیفیت زندگی,رویکرد شناختی- رفتاری گروهی,سازگاری,سلامت روان"
https://japr.ut.ac.ir/article_74506.html,"کسب و تقویت مهارت‌های حل‌‌مسئله برای نیروی انسانی به منظور رویارویی با مسائل پیچیده جامعه ضرورتی انکارناپذیر است. در دهه­های اخیر تمایل به روش­های فعال مانند یادگیری مبتنی بر بازی برای پاسخگویی به نیازهای تربیتی کارکنان سازمان‌ها در این زمینه بیشتر شده‌ است. در این مقاله که با استفاده از روش ""‌پژوهش نظریه­ای"" انجام شد، تلاش گردید بر مبنای رویکرد حل‌مسئله، الگویی برای تبیین فرایند یادگیری مبتنی بر بازی در دوره­های آموزش سازمانی ارائه شود. گردآوری داده‌ها بر پایه فنون سندکاوی و مشاهده و تحلیل آن بر اساس روش تأملی انجام‌شد. برای اعتباربخشی الگو از نظرات خبرگان عرصه آموزش و بازی و خودبازبینی محقق استفاده شد. همچنین مؤلفه‌های استخراج شده الگوی یادگیری مبتنی بر بازی با رویکرد حل‌مسئله در اختیار ده نفر از استادانی که با روش نمونه­گیری ملاک محور انتخاب شدند، قرار داده شد و نظرات آن‌ها در ارائه الگو اعمال شد. در ادامه بر اساس الگوی ارائه شده، وضعیت دو دوره از آموزش‌های سازمانی که مبتنی بر بازی برگزار شده بودند مورد نقد قرار گرفته و برای اعتباریابی آن از بازنگری اعضا استفاده‌ شد. مؤلفه‌های اصلی این الگو عبارت است: از تحلیل، هدف‌گذاری، تدوین نظام انگیزشی، تدوین فرصت‌های یادگیری، پایش و ارزشیابی که تحت پوشش محیط یادگیری اثربخش، تعامل، تأمل و تطابق معنا پیدا می‌کنند. این مؤلفه‌ها تحت چتری به نام «مسأله‌مداری» اجرا می­گردد.","یادگیری مبتنی بر بازی,رویکرد حل‌مسئله,علوم رفتاری,آموزش سازمانی"
https://japr.ut.ac.ir/article_74274.html,هدف از پژوهش حاضر، مقایسه اثربخشی درمان شناختی- رفتاری واحد پردازه‌ای و درمان فعال‌سازی رفتاری بر ترس از ارزیابی منفی مبتلایان به اختلال اضطراب فراگیر بود. این مطالعه از نوع نیمه تجربی بود. جامعه آماری شامل دانشجویان مضطرب مراجعه‌کننده به مرکز مشاوره دانشگاه آزاد نیشابور بود (85 نفر) بود که از میان آن‌ها تعداد 45 دانشجوی دختر به شیوه هدفمند انتخاب و به روش تصادفی در سه گروه درمان شناختی- رفتاری واحد پردازه‌ای (15 نفر)، درمان فعال‌سازی رفتاری (15 نفر) و گروه کنترل (15 نفر) جایگزین شدند. هر سه گروه قبل و بعد از مداخلات و سه ماه بعد از پایان دوره درمانی با پرسشنامه‌ های اختلال اضطراب فراگیر (GAD-7) و فرم کوتاه ترس از ارزیابی منفی لیری (FNES) مورد ارزیابی قرار گرفتند. داده‌های به‌دست آمده با نرم‌افزار 23Spss- با روش آنالیز اندازه‌گیری مکرر تجزیه‌وتحلیل شدند. نتایج نشان داد که هر دو رویکرد درمانی شناختی- رفتاری واحد پردازه‌ای و فعال‌سازی رفتاری در مقایسه با گروه کنترل در کاهش ترس از ارزیابی منفی تفاوت معناداری داشته‌اند. با توجه به یافته‌های پژوهش می‌توان نتیجه گرفت که درمان شناختی- رفتاری واحد پردازه‌ای و درمان فعال‌سازی رفتاری بر ترس از ارزیابی منفی در افراد مبتلا به اختلال اضطراب فراگیر تأثیر معنادار دارد.,"اضطراب فراگیر,ترس از ارزیابی منفی,درمان شناختی- رفتاری واحدپردازه ای"
https://japr.ut.ac.ir/article_74272.html,هدف از پژوهش حاضر، بررسی نقش میانجی عدم تحمل بلاتکلیفی، بین کمال‌گرایی ناسازگار و حساسیت به تهدید با اختلال وسواس جبری با استفاده از روش معادلات ساختاری (SEM) بود. طرح تحقیق از نوع توصیفی همبستگی بود. جامعه آماری شامل 586 نفر (309 دختر و 277 پسر) از دانشجویان دانشگاه آزاد اسلامی واحد تبریز، دانشگاه تبریز و دانشگاه شهید مدنی آذربایجان در ایران بودند که با استفاده از روش نمونه‌گیری خوشه‌ای انتخاب شدند. داده‌ها با استفاده از پرسشنامه وسواس جبری (نسخه تجدیدنظر شده) (OCI)) و مقیاس‌های کمال‌گرایی چندبُعدی فراست (FMPS)، بازداری و فعال‌سازی رفتاری (BIS/BAS) و تحمل‌نکردن بلاتکلیفی (IUS) جمع‌آوری شد. مدل پیشنهادی با استفاده از SEM تأیید شد (32/2=χ2/df، 05/0=RMSEA، 95/0=CFI، 94/0=GFI، 92/0=AGFI) و نشان داد کمال‌گرایی ناسازگار و حساسیت به تهدید، به ترتیب با ضرایب استاندارد 32/0 و 38/0 با میانجی‌گری عدم تحمل بلاتکلیفی بر OCD در سطح معناداری 05/0P< اثر می‌گذارد. یافته‌ها یک چارچوب مقتضی از آسیب‌شناسی روانی را ارائه داد که در آن کمال‌گرایی ناسازگار بالا و حساسیت به تهدید بالا از طریق عدم تحمل بلاتکلیفی موجب OCD می‌شود. این یافته‌ها می‌تواند در توسعه آسیب‌شناسی و کارآمدی مداخلات درمانی OCD مفید واقع شود.,"اختلال وسواس جبری,عدم تحمل بلاتکلیفی,کمال‌گرایی ناسازگار,حساسیت به تهدید"
https://japr.ut.ac.ir/article_74270.html,هدف از پژوهش حاضر، بررسی و تبیین تأثیر برنامه بین‌المللی تفکر سازنده (PATHS) از طریق نقش واسطه‌ای تنظیم هیجانی و شایستگی‌های اجتماعی و هیجانی بر کاهش اختلالات درون‌نمود کودکان (اضطراب و افسردگی) بود. جامعه آماری شامل کلیه دانش‌آموزان مدارس ابتدایی شهر تهران بود. روش تحقیق از نوع شبه‌آزمایشی (گروه­های کنترل نامعادل) بود. به‌همین‌منظور، تعداد 600 دانش‌آموز پسر در سنین 6 تا 12 سال را براساس ملاک‌های ورودی همسانی طبقات اجتماعی و اقتصادی، شرایط آموزشی و فقدان اختلالات شدید جسمی و روانی به‌صورت در دسترس انتخاب و به‌صورت تصادفی در دو گروه کنترل و آزمایشی جایگزین شدند. به‌منظور سنجش مشکلات درون‌نمود کودکان، نظام سنجش مبتنی بر تجربه آخنباخ (ASEBA) پیش و پس از مداخلات برای هر دو گروه کنترل و آزمایشی اجرا شد. گروه آزمایشی به مدت یک‌سال تحصیلی برنامه تفکر سازنده و گروه کنترل برنامه‌های متعارف و جاری خود را دریافت کردند. یافته‌های حاصل از تحلیل کوواریانس نشان دادند که گروه آزمایشی در خرده‌مقیاس‌های اختلالات درون‌نمود در مقایسه با گروه کنترل کاهش معناداری را نشان داده‌اند (05/0p<). نتایج این مطالعه نشان دادند که نسخه فارسی برنامه تفکر سازنده بر کاهش اختلالات درون‌نمود کودکان تأثیر معناداری دارد و از این برنامه می‌توان در مدارس به‌عنوان یک مداخله مبتنی بر شواهد در حوزه مداخلات اجتماعی و هیجانی و کاهش مشکلات درون‌نمود کودکان استفاده کرد.,"برنامه تفکر سازنده,اختلالات درون‌نمود,تنظیم هیجانی"
https://japr.ut.ac.ir/article_74268.html,هدف از پژوهش حاضر، تعیین اثربخشی برنامه داستان‌خوانی مشارکتی بر رشد زبان و آمادگی خواندن کودکان دختر پیش‌دبستانی با مشکلات زبانی بود. این مطالعه از نوع بررسی نیمه‌آزمایشی با طرح پیش‌آزمون- پس‌آزمون با گروه گواه بود. جامعه آماری شامل همه نوآموزان دختر پیش­دبستانی شهرستان اسلامشهر در سال تحصیلی 98-1397 بود. همچنین 30 نوآموز پیش‌دبستانی طی غربالگری چندمرحله‌ای انتخاب و در دو گروه آزمایش و گواه جایگزین شدند. آزمودنی‌ها قبل و بعد از آموزش، به آزمون‌های رشد زبان (TOLD)، آمادگی خواندن (RRT) و آگاهی واج‌شناختی (PAT) پاسخ دادند. برنامه مداخله داستان‌خوانی مشارکتی (SSRP) در 30 جلسه 45 دقیقه­ای، سه جلسه در هفته، برای گروه آزمایش در قالب چهار گروه کوچک اجرا شد. نتایج روش­های آماری تحلیل کوواریانس تک‌متغیری و چند‌متغیری نشان داد که برنامه داستان­خوانی مشارکتی، در افزایش مهارت‌های آمادگی خواندن، آگاهی واج‌شناختی و مهارت‌های زبانی نوآموزان با مشکلات زبانی مؤثر بود و تنها در خرده آزمون سرعت نامیدن تغییر معناداری مشاهده نشد. در مجموع، نتایج این بررسی نشان می‌دهد که برنامه داستان‌خوانی مشارکتی از طریق تقویت مهارت‌های بیانی، معنایی و نحوی و همچنین رشد مهارت‌های فرازبانی و پیش‌نیازهای خواندن، در تحقق ایده رشد زبان و آمادگی کودک برای خواندن قبل از ورود به مدرسه به‌طور تجربی مؤثر بوده است.,"داستان‌خوانی,رشد زبان,آمادگی خواندن,مشکلات زبانی"
https://japr.ut.ac.ir/article_74266.html,هدف از پژوهش حاضر، بررسی ارتباط احتکار با مشکلات بین‌فردی با نقش میانجی دشواری در تنظیم هیجانی بود. این مطالعه توصیفی و از نوع همبستگی بود. جامعه آماری را مردان و زنان 35 تا 65 سال، 200 نفر (100 زن و 100 مرد) ناحیه یک شهر رشت تشکیل دادند. از این بین 200 نفر به‌صورت نمونه‌گیری در دسترس انتخاب شدند. ابزارهای مورد استفاده در این پژوهش، پرسشنامه‌های رفتار ذخیره‌ای-نسخه بازنگری‌شده (SI-R)، مشکلات بین‌فردی-32 گویه (IIP-32) و دشواری در تنظیم هیجانی (DERS) بودند. همچنین تجزیه‌و‌تحلیل داده‌ها با استفاده از ضریب همبستگی پیرسون و الگوسازی معادلات ساختاری انجام گرفت. نتایج حاکی از مثبت و معناداربودن اثر غیرمستقیم احتکار بر مشکلات بین‌فردی از طریق دشواری در تنظیم هیجان بود (01/0>p). نتایج پژوهش حاضر نشان داد، رفتارهای احتکاری منجر به مشکلات در ارتباطات بین‌فردی می‌شوند و همچنین نقص در ارتباطات بین‌فردی، تشدید نشانه‌های احتکاری را در پی‌دارد. البته در این بین، تنظیم‌هیجانی، عاملی مهم است که نقص بیشنر در آن، تشدید و نگهداری رفتارهای احتکاری و مشکلات بین‌فردی را موجب می‌شود. بنابراین، استفاده از راهبردهای تنظیم هیجان، می‌توانند در کاهش و بهبود نشانه‌های احتکار و مشکلات ارتباطات بین‌فردی نقش مهمی را ایفا کنند.,"احتکار,مشکلات بین فردی,دشواری در تنظیم هیجانی"
https://japr.ut.ac.ir/article_73904.html,هدف از پژوهش حاضر، بررسی اثربخشی درمان پذیرش‌وتعهد بر کاهش وابستگی بین‌فردی و افزایش کنترل عمل افراد مبتلا به اختلال شخصیت وابسته بود. این پژوهش به شیوه نیمه‌آزمایشی، از نوع پیش‌آزمون- پس‌آزمون با گروه کنترل و دوره پیگیری دو ماهه صورت گرفت. از میان کلیه افراد (40 زن) مبتلا به اختلال شخصیت وابسته مراجعه‌کننده به کلینیک‌های روان‌درمانی شهر قدس و منطقه 22 شهر تهران، 18 نفر با روش نمونه‌گیری در دسترس انتخاب گردیده و به‌صورت تصادفی در دو گروه (نُه نفره) آزمایش و کنترل گمارده شدند. جهت جمع‌آوری اطلاعات از مصاحبه بالینی ساختاریافته (SCI)، مقیاس تجدیدنظر شده کنترل عمل  (ACS-R)و پرسشنامه‌های تجدیدنظر ‌شده اختلال شخصیت وابسته (DPI-R) و وابستگی به دیگران (IDI) استفاده شد. افراد گروه آزمایش به مدت 11 جلسه 70 دقیقه‌ای، تحت درمان پذیرش‌وتعهد قرار گرفتند و در نهایت، داده‌ها با روش تحلیل واریانس مختلط با اندازه‌گیری مکرر مورد تجزیه‌وتحلیل قرار گرفت. یافته‌ها نشان داد، درمان پذیرش‌وتعهد بر کاهش وابستگی بین‌فردی و افزایش کنترل‌عمل افراد مبتلا به اختلال شخصیت وابسته تأثیر معناداری دارد (01/0P<). با توجه به نتایج پژوهش، به‌کارگیری درمان پذیرش‌و‌تعهد در مراکز روان‌درمانی برای درمان و بهبود مشکلات مربوط به اختلالات شخصیت مفید و مؤثر خواهد بود.,"اختلال شخصیت وابسته,درمان پذیرش‌و‌تعهد,وابستگی بین‌فردی و کنترل عمل"
https://japr.ut.ac.ir/article_73876.html,هدف از پژوهش حاضر، بررسی روایی و اعتبار پرسشنامه یادگیری اجتماعی- هیجانی بود. روش پژوهش این مطالعه، همبستگی و از نوع تحلیل‌ عاملی تأییدی است. جامعه مورد مطالعه کلیه دانش‌آموزان دختر دوره دوم متوسطه شهر تهران بودند. در این پژوهش از روش نمونه‌گیری خوشه‌ای چندمرحله‌ای استفاده شد. در این مطالعه از پرسشنامه یادگیری اجتماعی- هیجانی (SEL) که مجموعه‌ای از 25 آیتم براساس مدل نظری توسعه‌یافته کسل، استفاده گردید. به‌منظور تجزیه‌و‌تحلیل داده‌ها از روش تحلیل‌ عامل اکتشافی و تأییدی استفاده شد.در تحلیل‌ عامل تأییدی نشان داده شد که همه ماده‌های پرسشنامه از بارعاملی مناسبی برخوردارند، اما شاخص‌های برازش مدل مطلوب نبودند؛ بنابراین مدل اصلاح گردید. مقادیر شاخص برازندگی افزایشی (IFI) برابر با 943/0 و شاخص برازندگی تطبیقی (CFI) برابر 943/0 و جذر میانگین مجذورات خطای تقریب (RMSEA) برابر با 051/0 می‏باشد که نشان‌دهنده برازش مناسب مدل با داده‏هاست. براساس تحلیل‌ عامل اکتشافی پنج‌عامل منسجم و معنادار خودآگاهی، خودمدیریتی، آگاهی اجتماعی، مدیریت ارتباطات، مسؤولیت تصمیم‌گیری استخراج شد. در مجموع عامل‌های استخراج‌ گردیده، توانستند  69 درصد از واریانس کل آزمون را تبیین کنند. همسانی‌درونی عامل‌های شناسایی شده و نمره کل پرسشنامه در حد مطلوب و قابل‌قبول بود,"یادگیری اجتماعی- هیجانی,روایی و پایایی"
https://japr.ut.ac.ir/article_73874.html,هدف از پژوهش حاضر، مقایسه اثربخشی درمان­های روایتی و مبتنی بر پذیرش و تعهد، بر کیفیت زندگی و اضطراب وجودی سالمندان بود. این پژوهش از نوع تجربی با طرح (پیش­آزمون-پس­آزمون با گروه کنترل)، می­باشد. جامعه آماری را سالمندان ساکن در سراهای سالمندی شهر تهران تشکیل دادند. نمونه­ها به تعداد 30 نفر، با روش خوشه­ای انتخاب و به صورت تصادفی در سه گروه 10 نفره، شامل دو گروه آزمایشی و یک گروه کنترل، جای گرفتند. سپس از هر سه گروه با استفاده از پرسشنامه­های کیفیت زندگی سازمان بهداشت جهانی (WHOQOL-BREF) و اضطراب وجودی (EAI)، پیش­آزمون گرفته شد و در ادامه، گروه آزمایشی یکم در معرض روایت­درمانی گروهی و گروه آزمایشی دوم نیز در معرض درمان مبتنی بر پذیرش­و­تعهد گروهی، قرار گرفتند و گروه کنترل نیز هیچگونه مداخله­ای را دریافت نکرد. نتایج آزمون آماری تحلیل کوواریانس چند­متغیره با اندازه­گیری مکرر نشان داد که در مقایسه با گروه کنترل درمان­های روایت­مدار و مبتنی بر پذیرش و تعهد، منجر به افزایش کیفیت زندگی (01/0>P) و کاهش اضطراب وجودی (01/0>P) سالمندان می­شوند. از طرف دیگر هر دو روش درمانی به صورت معنادار بر کیفیت زندگی (05/0<P) و اضطراب وجودی (05/0<P) سالمندان اثربخشی یکسانی داشتند که با توجه به اثربخش بودن هر دو شیوه درمانی مبتنی بر رویکرد روایتی و مبتنی بر پذیرش و تعهد، می­توان از آن­ها به منظور افزایش کیفیت زندگی و کاهش اضطراب وجودی سالمندان استفاده نمود,"کیفیت زندگی,اضطراب وجودی,سالمندان"
https://japr.ut.ac.ir/article_73284.html,هدف از این پژوهش، بررسی ویژگی‌های روان‌سنجی و استانداردسازی پرسشنامه PSWQ-C در نمونه‌ای از کودکان و نوجوانان 8 تا 18 سال بود. نمونه آماری این مطالعه را 1100 نفر (581 دختر و 519 پسر) تشکیل دادند. نمونه‌ پژوهش حاضر شامل 500 کودک 8 تا 12 ساله (286 دختر و 214 پسر) در مقطع دبستان، 300 نوجوان 13 تا 15 ساله )150 دختر و 150 پسر)، در مقطع دوره اول متوسطه و 300 نوجوان 16 تا 18 ساله (145 دختر و 155 پسر) در دوره دوم متوسطه است. ابتدا پرسشنامه نگرانی ایالت پنسیلوانیا کودک و نوجوان (PSWQ-C) به زبان فارسی ترجمه گردید، سپس به زبان انگلیسی برگردانده شد. پس از رفع مشکلات زبان‌شناسی سؤالات، برای اطمینان از صحت ترجمه آن به‌صورت آزمایشی روی 100 نفر از دانش‌آموزان (50 دختر و 50 پسر) اجرا گردید. پس از تصحیح و تأیید ترجمه، این پرسشنامه بر روی 1100 دانش‌آموز (581 دختر و 519 پسر) در شهر تهران اجرا شد. نتایج این مطالعه بهترین برازش را برای مدل تک‌عاملی در بین کودکان 8 تا 12 ساله و نوجوانان 13 تا 18 ساله نشان داد. این نتایج حاکی از روایی سازه مناسب این پرسشنامه در جمعیت ایرانی است. آلفای‌کرونباخ برای مدل تک‌عاملی کودکان برابر با 85/0 و برای نوجوانان نیز برابر با 86/0 به‌دست آمد.,"نگرانی,کودک و نوجوان,ویژگی‌های روان‌سنجی,هنجاریابی"
https://japr.ut.ac.ir/article_73282.html,شبکه حالت پیش‌فرض مغز (DMN) یکی از سیستم‌های مغزی در مقیاس بزرگ است که از نظر تشریحی به‌خوبی تعریف شده است. این شبکه که در حالت استراحت فعالیت بیشتری نشان می‌دهد، با پردازش افکار مستقل از محرک، افکار خودارجاعی و یادآوری خاطرات زندگی‌نامه‌ای مرتبط است. نواحی اصلی شبکه DMN شامل قشر پیش‌پیشانی میانی (mPFC)، قشر سینگولیت خلفی (PCC)، قشر آهیانه‌ای پایینی (IPL)، قشر گیجگاهی جانبی (LTC) و ساختار هیپوکامپال (HF) هستند. این شبکه از دو زیرسیستم تشکیل شده است: زیرسیستم لوب گیجگاهی میانی که داده‌هایی از تجارب قبلی فرد در اختیار می‌گذارد و زیرسیستم پیش‌پیشانی میانی که از این اطلاعات برای ایجاد افکار مستقل از محرک و مربوط به خود استفاده می­کند. مطالعات نشان می‌دهند که شبکه حالت پیش‌فرض در مقابل تجارب مختلف انعطاف­پذیری دارد و کارکرد آن در بعضی از بیماری­ها و اختلالات همچون اسکیزوفرنی، افسردگی، طیف اُتیسم و آلزایمر تغییر کرده است. از‌سوی‌دیگر، این شبکه به درمان‌های زیستی و روان‌شناختی پاسخ می‌دهد. در این مقاله پس از مروری بر تاریخچه و ساختار تشریحی شبکه حالت پیش‌فرض مغز، به کارکردها، تغییرات بهنجار طی تحول و تغییرات آن در انواع بیماری‌ها و اختلالات می‌پردازیم و در نهایت، مروری بر کاربردهای بالینی این یافته‌ها در زمینه درمان خواهیم داشت.,"شبکه حالت پیش‌فرض,حالت استراحت مغز,ارتباط کارکردی"
https://japr.ut.ac.ir/article_73280.html,هدف از مطالعه حاضر، رابطه بین خودتنظیمی هیجانی، ادراک از محیط یادگیری و تاب‌آوری تحصیلی با کاربرد مدل‌یابی دو سطحی دانش‌آموز و کلاس بود. این مطالعه با ایده‌گرفتن از رویکرد بوم‌شناختی، نسبت به تاب‌آوری کودک و نوجوان، بر روی نقش معلم و کلاس می‌پردازد. این رابطه در میان 450 دانش‌آموز دختر دوره پایه دهم از مناطق 19گانه آموزش‌وپرورش مناطق تهران که از هر منطقه سه دبیرستان انتخاب شدند، بررسی گردید. ابزارهای این پژوهش شامل مقیاس‌های معلم به‌عنوان بافت اجتماعی (TSC)، تاب‌آوری تحصیلی ARI  و خودتنظیمی هیجانی (SRQ) بودند. نتایج تحلیل چندسطحی نشان‌دهنده رابطه مثبت و معنادار بین متغیرهای پژوهش بود که با وارد کردن متغیرها در هر دو سطح، رابطه متغیر خودتنظیمی هیجانی با تاب‌آوری تحصیلی در سطح اول (سطح 001/0p<) و مؤلفه‌های درگیری، ساختار و حمایت از خودمختاری در سطح کلاس (001/0>p) معنادار است. بنابراین، مدارس حدود 27 درصد از واریانس تاب‌آوری تحصیلی را تبیین می‌کنند و 73 درصد برای عوامل سطح دانش‌آموزان تبیین شده است. همچنین نتایج نشان داد که مدل دوسطحی برخلاف مدل معمولی و یک‌سطحی، دانش بیشتری در ارتباط با رابطه بین متغیرها ارائه می‌دهد. یافته‌های این پژوهش نشان داد که عوامل مؤثر بر تاب‌آوری تحصیلی دانش‌آموزان چندسطحی است و برای بررسی تاب‌آوری تحصیلی دانش‌آموزان، باید به همه سطوح مؤثر بر آن توجه شود و با واردکردن متغیرها در هردو سطح، رابطه متغیر خودتنظیمی هیجانی با تاب‌آوری تحصیلی در سطح دانش‌آموز و مؤلفه‌های درگیری، ساختار و حمایت از خودمختاری در سطح کلاس معنادار می‌باشد.,"خودتنظیمی هیجانی,ادراک از محیط یادگیری,تاب‌آوری تحصیلی,مدل‌یابی چندسطحی"
https://japr.ut.ac.ir/article_73048.html,شبکه‌های مجازی علی رغم امکاناتی که فراهم کرده‌اند آسیب‌هایی نیز به همراه داشته‌اند. هدف از پژوهش حاضر بررسی رابطه‌ی استفاده‌ی آسیب‌زای مادران از ا شبکه‌ها با رضایت زناشویی ، رابطه‌ی آن‌ها با فرزندان و مشکلات رفتاری فرزندانشان بود؛ . در بخش کمی جامعه آماری شامل کلیه مادران کودکان 3-7 ساله شهر تهران و نمونه شامل 323 نفر از مادران بود که به روش نمونه‌گیری دردسترس انتخاب شدند ابزار مورد استفاده در پژوهش حاضر شامل پرسشنامه استفاده آسیب‌زا از شبکه‌های مجازی، مقیاس سنجش رابطه، مقیاس رابطه مادر-کودک و پرسشنامه توانایی ها و مشکلات کودکان بود. برای تجزیه و تحلیل اطلاعات از روش همبستگی و ابزار مورد استفاده در بخش کیفی مصاحبه بود پژوهش از نظریه زمینه‌ای استفاده شده نمونه در بخش کیفی 17 نفر از مادرانی بودند که به استفاده از شبکه‌ها وابستگی داشتند و با استفاده از نمونه‌گیری هدفمند انتخاب شدند.ابزار مورد استفاده در بخش کیفی مصاحبه نیمه ساختاریافته بود برای تحلیل داده‌های کیفی از کدگذاری نظری استفاده شد. به طور کلی نتایج پژوهش بیانگر رابطه‌ی استفاده ‌ی آسیب‌زا از شبکه‌ها به‌ویژه وابستگی به آن‌ها با رضایت زناشویی پایین در زنان و ارتباط نامطلوب میان مادر و فرزند بوده و با بروز مشکلات رفتاری در کودکان نیز مرتبط است,"شبکه‌های مجازی,استفاده‌ی آسیب‌زا,مادران,رضایت زناشویی,مشکلات رفتاری کودک"
https://japr.ut.ac.ir/article_73046.html,هدف از پژوهش حاضر، پیش‌بینی بیش‌تمرینی ادراک‌شده بر حسب اضطراب رقابتی و تمایل به عضلانی شدن در ورزشکاران مرد بود. جامعه آماری پژوهش حاضر شامل تمامی ورزشکاران شهر تهران بود که برحسب نمونه‌گیری در دسترس 250 ورزشکاران مرد در رشته‌های مختلف ورزشی (انفرادی و تیمی) برگزیده شدند. ابزار این پژوهش شامل پرسشنامه‌های بیش‌تمرینی ادراک‌شده (OTQ)، اضطراب رقابتی (CAQ) و تمایل به عضلانی‌شدن (DMQ) بود. نتایج یافته‌های همبستگی پیرسون و رگرسیون گام‌به‌گام نشان داد که بیش‌تمرینی ادراک‌شده به ترتیب با دو متغیر اضطراب شناختی و اضطراب بدنی همبستگی مثبت و معنادار و با اعتمادبه‌نفس و تمایل به عضلانی‌شدن همبستگی منفی و معنادار دارد. به‌صورت کلی، چهار متغیرِ اضطراب بدنی، تمایل به عضلانی‌شدن، اعتمادبه‌نفس و اضطراب شناختی بیش از 41 درصد از واریانس بیش‌تمرینی را پیش‌بینی می‌نماید؛ بنابراین شناخت و پایش اضطراب رقابتی و تمایل به عضلانی‌شدن در ورزشکاران می‌تواند در پیش‌بینی بیش‌تمرینی ادراک‌شده نقش مؤثری داشته باشد.,"بیش‌تمرینی ادراک‌شده,اضطراب رقابتی,تمایل به عضلانی شدن"
https://japr.ut.ac.ir/article_72654.html,پژوهش حاضر با هدف پدیدارشناسی تجارب زیسته مادران دارای فرزند مبتلا به سندرم داون انجام گرفت. رویکرد پژوهش کیفی و براساس روش پدیدارشناسی بود. شرکت‌کنندگان به‌صورت نمونه‌گیری هدفمند از بین مادران دانش‌آموزان سندرم داون در مدارس استثنایی شهر اصفهان انتخاب شدند که تعداد آن‌ها 16 نفر بود. فن مورد استفاده برای جمع‌آوری داده‌ها، مصاحبه نیمه‌ساختاریافته بود. مصاحبه‌ها بارها شنیده شد و متن آن به‌صورت کلمه‌به‌کلمه مکتوب گردید. برای تجزیه‌وتحلیل داده‌ها از راهبرد کلایزی استفاده گردید. پس از استخراج موضوعی و طبقه‌بندی آن‌ها، یافته‌ها شامل 4 مضمون اصلی (تأثیر روی خانواده، جایگاه در اجتماع، دغدغه‌های والدین و شبکه‌های حمایتی) و 11 زیرمضمون بود. ارتباط این مضامین اصلی و زیرمضامین در اصل مقاله آورده شده است. واکاوی تجارب زیسته مادران دارای فرزند مبتلا به سندرم داون نشان داد، این گروه به طرق مختلف تحت‌تأثیر این پدیده قرار می‌گیرند و این تأثیرات جنبه‌های مثبت‌ومنفی را شامل می‌شود. از نتایج این پژوهش و پژوهش‌های مشابه می‌توان برای تدوین مداخلات درمانی و آموزشی بهره برد.,"تجارب زیسته,مادران,سندرم داون"
https://japr.ut.ac.ir/article_72624.html,ﻫﺪف از ﭘﮋوﻫﺶ ﺣﺎﺿﺮ، ﻣﺤﺎﺳﺒﻪ اﻧﺪازه اﺛﺮ ﺗﺮﮐﯿﺒﯽ ﭘﮋوﻫﺶﻫﺎی اﻧﺠﺎمﺷﺪه در ﺣﻮزه اﻫﻤﺎلﮐﺎری و ﻋﻤﻠﮑﺮد ﺗﺤﺼﯿﻠﯽ ﺑﻮد. روش ﻣﻮرد اﺳﺘﻔﺎده در اﯾﻦ ﭘﮋوﻫﺶ، ﻣﺮوری ﻧﻈﺎمﻣﻨﺪ و ﻓﺮاﺗﺤﻠﯿﻞ ﺑﻮد. ﺑﺮای رﺳﯿﺪن ﺑﻪ اﯾﻦ ﻫﺪف در ﭘﮋوﻫﺶ ﺣﺎﺿﺮ، از ﻃﺮﯾﻖ روش ﭘﺮﯾﺴﻤﺎ ﯾﺎﻓﺘﻪﻫﺎی ﮐﻤّﯽ 30 ﭘﮋوﻫﺶ اﺳﺘﻔﺎده ﺷﺪ ﮐﻪ از اﯾﻦ ﭘﮋوﻫﺶﻫﺎ 30 اﻧﺪازه اﺛﺮ ﻣﺤﺎﺳﺒﻪ ﮔﺮدﯾﺪ. ﭘﮋوﻫﺶﻫﺎﯾﯽ ﮐﻪ در اﯾﻦ ﻓﺮاﺗﺤﻠﯿﻞ ﻣﻮرداﺳﺘﻔﺎده ﻗﺮار ﮔﺮﻓﺘﻨﺪ، در ﭘﺎﯾﮕﺎهﻫﺎی اﻃﻼﻋﺎﺗﯽ ﺷﺎﻣﻞ ﭘﺎﺑﻤﺪ، اﺳﭙﺮﯾﻨﮕﺮ، اﺳﮑﻮپ، ﭘﺮوﮐﯿﻮﺳﺖ، اﻟﺰوﯾﺮ، ﺳﺎﯾﻨﺲ داﯾﺮﮐﺖ، ﮔﻮﮔﻞ اﺳﮑﺎﻟﺮ، ﺟﻬﺎد داﻧﺸﮕﺎﻫﯽ و ﻣﮕﯿﺮان ﺑﯿﻦ ﺳﺎلﻫﺎی 1380 ﺗﺎ 1396 و 1984 ﺗﺎ 2018 ﯾﺎﻓﺘﻪﻫﺎ و اﻃﻼﻋﺎت ﻣﻮردﻧﻈﺮ ﺟﻬﺖ دﺳﺖﯾﺎﺑﯽ ﺑﻪ ﻫﺪف ﭘﮋوﻫﺶ ﻣﻮرد واﮐﺎوی ﻗﺮار ﮔﺮﻓﺖ و ﺑﻌﺪ از ﺑﺮرﺳﯽ ﻣﻼکﻫﺎی ورود و ﺧﺮوج ﻣﻄﺎﻟﻌﺎت، اﻧﺪازه اﺛﺮﻫﺎی ﻫﻤﺒﺴﺘﮕﯽ ﭘﮋوﻫﺶﻫﺎی ﺟﻤﻊآوریﺷﺪه ﺑﺎ ﻧﺮماﻓﺰارCMA  ﻣﻮردﺗﺤﻠﯿﻞ ﻗﺮار ﮔﺮﻓﺖ. ﻫﻤﭽﻨﯿﻦ در اﯾﻦ ﭘﮋوﻫﺶ، دو ﻣﺪل ﺗﺼﺎدﻓﯽ و ﺛﺎﺑﺖ ﻣﺤﺎﺳﺒﻪ ﺷﺪﻧﺪ ﮐﻪ ﺑﺎ ﺗﻮﺟﻪ ﺑﻪﻧﺘﺎﯾﺞ ﺗﺤﻠﯿﻞ ﻧﺎﻫﻤﮕﻨﯽ از ﻃﺮﯾﻖ ﺷﺎﺧﺺﻫﺎی Q و ﻣﺠﺬور I، ﻣﺪل ﺗﺼﺎدﻓﯽ اﻧﺘﺨﺎب ﺷﺪ. ﯾﺎﻓﺘﻪﻫﺎ ﻧﺸﺎن داد، اﻧﺪازه اﺛﺮ ﺗﺮﮐﯿﺒﯽ ﭘﮋوﻫﺶﻫﺎی ﻣﻮردﺑﺮرﺳﯽ ﭘﺲ از ﺣﺬف ﺳﻪ اﻧﺪازه اﺛﺮ 0/307- ﺑﻪدﺳﺖ آﻣﺪ. ﻣﻘﺪار اﻧﺪازه اﺛﺮ ﺗﺮﮐﯿﺒﯽ ﭘﮋوﻫﺶﻫﺎ، ﺑﺮاﺳﺎس ﺷﺎﺧﺺ ﮐﻮﻫﻦ ﻣﺘﻮﺳﻂ ﻣﺤﺎﺳﺒﻪ ﺷﺪ. ﻫﻤﭽﻨﯿﻦ، ﻧﺘﺎﯾﺞ ﻣﺮﺑﻮط ﺑﻪﺗﺤﻠﯿﻞ ﻧﺎﻫﻤﮕﻨﯽ ﺣﺎﮐﯽ از وﺟﻮد ﻣﺘﻐﯿﺮﻫﺎی ﺗﻌﺪﯾﻞﮐﻨﻨﺪه در ﭘﮋوﻫﺶﻫﺎ ﺑﻮد. ﺷﻮاﻫﺪ اﯾﻦ ﻓﺮاﺗﺤﻠﯿﻞ در ارﺗﺒﺎط ﺑﺎ ﻣﺒﺎﻧﯽ ﻧﻈﺮی و ﺗﺠﺮﺑﯽ ﻗﺒﻠﯽ، ﻧﺸﺎﻧﮕﺮ رواﺑﻂ ﺑﯿﻦ دو ﻣﺘﻐﯿﺮ اﻫﻤﺎلﮐﺎری و ﻋﻤﻠﮑﺮد ﺗﺤﺼﯿﻠﯽ ﺑﻮد. ﺑﺎ ﺗﻮﺟﻪ ﺑﻪﻧﺘﺎﯾﺞ ﻓﺮاﺗﺤﻠﯿﻞ ﻣﯽﺗﻮان ﮔﻔﺖ، ﺑﺮای ﻣﻮﻓﻘﯿﺖ در ﺑﺮﻧﺎﻣﻪﻫﺎی ﺗﺤﺼﯿﻠﯽ ﺗﻮﺟﻪ ﺑﻪﻣﺸﮑﻞ اﻫﻤﺎلﮐﺎری در ﻣﯿﺎن ﻣﺤﺼﻼن ﺿﺮوری ﺧﻮاﻫﺪ ﺑﻮد.,"اﻫﻤﺎلﮐﺎری,ﻋﻤﻠﮑﺮد ﺗﺤﺼﯿﻠﯽ,ﻓﺮاﺗﺤﻠﯿﻞ,اﻧﺪازه اﺛﺮ"
https://japr.ut.ac.ir/article_72620.html,هدف از پژوهش حاضر، شناسایی اثر مشاوره گروهی مبتنی بر پذیرش‌وتعهد بر احساس تنهایی زنان آسیب‌دیده از خیانت بود. روش این پژوهش، آزمایشی و در چهارچوب طرح، نیمه‌آزمایشی پیش‌آزمون-پس‌آزمون با گروه کنترل بود. جامعه آماری زنان آسیب‌دیده از خیانت زناشویی مراجعه‌کننده به‌کلینیک‌های مشاوره و دادگاه‌های خانواده شهر تهران در سال 1396 بود. از بین آن‌ها، 30 نفر به‌طور نمونه‌گیری هدفمند براساس ملاک‌های ورود، انتخاب شدند و به‌صورت تصادفی در دو گروه آزمایشی (15 نفر) و کنترل (15 نفر) جای گرفتند و مطابق با طرح، تحت سنجش دوگانه پیش‌آزمون-پس‌آزمون درآمدند. افراد گروه آزمایشی به‌مدت هشت‌جلسه (90 دقیقه) تحت مشاوره‌گروهی مبتنی بر پذیرش‌وتعهد قرار گرفتند؛ اما گروه گواه، این آموزش‌ها را دریافت نکردند. ابزار گردآوری اطلاعات، مقیاس احساس تنهایی دانشگاه کالیفرنیا، لس‌آنجلس (راسل، پپلاو و کورتنا، 1980) بود و داده‌ها در دو سطح توصیفی و استنباطی تحلیل گردیدند. یافته‌های حاصل از تحلیل کوواریانس یک‌متغیری نشان داد که مشاوره گروهی مبتنی بر پذیرش‌و‌تعهد باعث کاهش معنادار میانگین نمرات پس‌آزمون متغیر احساس تنهایی در گروه آزمایش نسبت به گروه کنترل‌شده است (05/0p<) براساس یافته‌های پژوهش و با توجه به‌کارایی و اثربخشی مشاوره‌گروهی مبتنی بر پذیرش‌و‌تعهد، این رویکرد می‌تواند در زمینه کاهش احساس تنهایی در زنان آسیب‌دیده از خیانت زناشویی مورداستفاده مشاوران و درمانگران خانواده قرار گیرد.,"مشاوره گروهی مبتنی بر پذیرش‌وتعهد,احساس تنهایی,خیانت زناشویی,زنان"
https://japr.ut.ac.ir/article_72616.html,هدف مطالعه حاضر، بررسی توان این دو سازه در تفکیک افسردگی مزمن از غیرمزمن بود. نمونه مطالعه 20 نفر (15 زن، 5 مرد) بیمار افسرده مزمن، 16 نفر (14 زن، 2 مرد) بیمار افسرده غیرمزمن و 17 نفر (14 زن، 3 مرد) فرد سالم (53n=) بود که با استفاده از روش نمونه‌گیری هدفمند انتخاب شدند. داده‌ها با استفاده از آزمونMANOVA  تحلیل شدند. یافته‌ها نشان دادند که سازه‌های بیش‌کنترل‌گری و پیوند اجتماعی توانستند افراد مبتلا به افسردگی مزمن، افراد مبتلا به افسردگی غیرمزمن و افراد سالم را از یکدیگر تفکیک کنند؛ با این‌حال، در بررسی هریک از متغیرها به‌صورت جداگانه، دوسوگرایی در ابراز هیجان موفق به تفکیک بیماران افسرده مزمن از بیماران افسرده غیرمزمن نشد و نیاز شخصی به ساختار نیز نتوانست هیچ‌یک از سه گروه یادشده را از یکدیگر تفکیک کند. تلویحات مربوط به یافته‌ها، مورد بحث قرار گرفته است. همچنین بررسی‌ها نشان می‌دهد، جنبه‌های آسیب‌شناختی خاصی که افسردگی مزمن را از افسردگی غیرمزمن جدا می‌کند، تاحدود بسیاری ناشناخته باقی مانده است. لینچ در نظریه آسیب‌شناسی خود، دو سازه بیش‌کنترل‌گری و پیوند اجتماعی را معرفی کرده است. وی معتقد است، علاوه بر تبیین افسردگی، مزمن و مقاوم به درمان‌شدن آن را نیز تبیین می‌کنند.,"بیش‌کنترل‌گری,پیوند اجتماعی,افسردگی مزمن,افسردگی غیرمزمن"
https://japr.ut.ac.ir/article_72614.html,هدف پژوهش حاضر، شناسایی انواع رفتار زورگویی معلمان و بررسی شیوع و دامنه‌‌ آن در شهر تهران بود. طرح پژوهش از نوع پیمایشی و جامعه آماری آن شامل مدارس دولتی ابتدایی و متوسطه اول شهر تهران بود که نمونه‌گیری طبقه‌بندی شد. روایی صوری و محتوایی پرسشنامه تأیید و آلفای کرونباخ آن (91/0) محاسبه شد. تحلیل عاملی اکتشافی داده‌های 1046 دانش‌آموز نشان‌دهنده‌ سه مؤلفه‌ زورگویی فیزیکی، زورگویی کلامی و زورگویی روانی بود و تحلیل عاملی تأییدی نمایانگر برازش مطلوب آن بود. میزان انواع رفتار زورگویی کم‌تر از معیار و در مدارس پسرانه به ترتیب زورگویی فیزیکی، روانی و کلامی و در مدارس دخترانه زورگویی روانی، فیزیکی و کلامی مشاهده شد. دانش‌آموزانی که هرگز در معرض زورگویی فیزیکی، روانی و کلامی قرار نگرفته‌اند به‌ترتیب 64/81، 33/73 و 86/76 درصد بودند. زورگویی فیزیکی و کلامی نسبت به پسران شایع‌تر بود و همچنین زورگویی روانی الگوی مشابهی در هر دو جنس داشت. منطقه یک، کم‌ترین میزان انواع زورگویی و منطقه‌ 19 بالاترین میزان زورگویی فیزیکی، منطقه‌ 13 بالاترین میزان زورگویی روانی و منطقه 10 بالاترین میزان زورگویی کلامی را نشان داد. زورگویی روانی، در بین پایه‌های متفاوت الگوی مشابهی داشت؛ اما زورگویی فیزیکی در پایه‌ هشتم بالاترین و در پایه پنجم کم‌ترین و زورگویی کلامی در پایه‌ چهارم بالاترین و در پایه نهم کم‌ترین میزان را نشان داد.,"زورگویی معلم,زورگویی فیزیکی,زورگویی روانی,زورگویی کلامی"
https://japr.ut.ac.ir/article_71006.html,هدف پژوهش حاضر بررسی اثر مستقیم و غیرمستقیم تبعیض جنسیتی بر رضایت زناشویی با میانجی ‌گری ادراک انصاف بود. جامعه‌ آماری پژوهش حاضر معلمان زن آموزش و پرورش شهرستان اهواز در سال تحصیلی 96-95 بودند که به روش نمونه ‌گیری تصادفی چندمرحله ­ای 200 نفر از معلمان زن متأهل به‌ عنوان نمونه‌ پژوهش انتخاب شدند. ابزار گردآوری داده‌ ها شامل پرسشنامه تبعیض جنسی دوسوگرا (1996)، خرده­ مقیاس رضایت زناشویی از پرسشنامه رضایت زناشویی انریچ (1993) و پرسشنامه ادراک انصاف پری (2004) است. داده‌ ها به روش تحلیل معادلات ساختاری تحلیل شدند. مدل ‌های ارزیابی شده در نمونه پژوهش از شاخص ­های برازندگی قابل قبولی برخوردار بود. با توجه به ضرایب مسیر به­‌ دست آمده مسیرهای مستقیم و غیرمستقیم پژوهش معنادار شدند. نتایج به ­دست آمده مدل­ ارائه شده و مضامین آموزشی و درمانی حاصل از این پژوهش مورد بحث قرار گرفته است.,"تبعیض جنسیتی,ادراک انصاف,رضایت زناشویی"
https://japr.ut.ac.ir/article_70994.html,هدف این پژوهش، بررسی کیفیت رابطه معلم- دانش ­آموز تحت عنوان دلبستگی به معلم (دلبستگی ایمن، دلبستگی اجتنابی و دلبستگی اضطرابی) به عنوان متغیر بافتی اثرگذار بر اضطراب امتحان به واسطه درگیری تحصیلی در دانش ­آموزان دختر به روش مدل ­یابی معادلات ساختاری است.289 دانش ­آموز دختر  از شهر همدان در رشته ریاضی فیزیک و علوم تجربی در دروس شیمی و فیزیک به عنوان نمونه به روش نمونه ­گیری خوشه ­ای چندمرحله ­ای انتخاب شدند و پرسشنامه ­های ابعاد درگیری تحصیلی ریو و تسنگ (2011) و مقیاس محقق ­ساخته سه­ بعدی دلبستگی به معلم و سیاهه اضطراب امتحان اهواز ابوالقاسمی و همکاران (2002) را تکمیل کردند.نتایج حاصل از مدل ­یابی معادلات ساختاری نشان داد که دلبستگی ایمن به معلم بر کاهش اضطراب امتحان اثر مستقیم معنادار ندارد، ولی از طریق میانجی ­گری درگیری تحصیلی اثر غیرمستقیم معنادار بر کاهش اضطراب امتحان دارد.دلبستگی اضطرابی و اجتنابی به معلم نیز منجر به افزایش اضطراب امتحان شد.,"دلبستگی ایمن به معلم,دلبستگی اجتنابی,دلبستگی اضطرابی,درگیری تحصیلی و اضطراب امتحان"
https://japr.ut.ac.ir/article_70958.html,هدف مطالعه حاضر بررسی اثر وضعیت اجتماعی اقتصادی، اثرات فردی و  ترکیبی و خودکارآمدی بر عملکرد ریاضی بود. این رابطه در میان 600 دانش‌آموز پایه ششم که به روش نمونه ‌گیری خوشه ‌ای طبقه ‌ای دو مرحله ‌ای انتخاب شدند، بررسی شد. مدل ­یابی معادلات ساختاری چند سطحی به ‌منظور بررسی 600 دانش ‌آموز استفاده شد. نتایج نشان داد که وضعیت اجتماعی اقتصادی دارای اثر مستقیم معنادار بر عملکرد ریاضی در هر دو سطح دانش‌ آموز و خانواده بود و اثر خودکارآمدی بر عملکرد ریاضی نیز معنادار بوده است. مدل برازش خوبی داشته و 18 درصد و 32 درصد از واریانس عملکرد دانش آموزان به ترتیب در سطح دانش ‌آموز و در سطح خانواده تبیین شد.,"ﺧﻮدﮐﺎرآﻣﺪی,وﺿﻌﯿﺖ اﺟﺘﻤﺎﻋﯽ اﻗﺘﺼﺎدی,ﻋﻤﻠﮑﺮد رﯾﺎﺿﯽ,ﻣﺪلﯾﺎﺑﯽ ﻣﻌﺎدﻻت ﺳﺎﺧﺘﺎری ﭼﻨﺪ ﺳطحی"
https://japr.ut.ac.ir/article_70956.html,"با ظهور انقلاب صنعتی و توسعه روزافزون نیازهای انسانی، مدیریت به عنوان موضوعی بسیار جدی مورد بحث قرار گرفته، اما علی­ رغم این سیر پیشرونده علمی، به بحث ­های مبانی فلسفی و روانشناختی در رفتار و عملکرد مدیران توجه کافی نشده است و طبیعی است این غفلت منجر به آسیب ­رسانی خواهد شد. هدف این پژوهش مطالعه نقش مؤلفه ­های جامعیت و تعمق در رفتار و عملکرد مدیریتی مدیران می­ باشد. جامعه آماری، مدیران مراکز و اعضای هیأت علمی دانشگاه پیام نور کرمانشاه می ­باشند. تحقیق حاضر از نوع بنیادی- کاربردی است. یافته های توصیفی با مراجعه به مراکز علمی و کتابخانه­ ها، و داده ­های آماری، به شیوه میدانی و توزیع پرسشنامه محقق ساخته بین مدیران و اعضای هیأت علمی جمع ­آوری شده است. نتایج حاصل عبارتند از: 1- بین جامعیت و تعمق با مؤلفه ­های""سازماندهی""، ""تصمیم ­گیری""، ""نظارت"" و ""هماهنگی"" رابطه معنی­ داری وجود دارد. 2- بعد ""جامعیت"" با مؤلفه­ های""هماهنگی""، ""نظارت و کنترل"" و""روابط انسانی"" رابطه­ ی مثبت و معنی ­داری دارد. 3- بعد ""تعمق"" نیز با مؤلفه­ های""تصمیم ­گیری""، ""هماهنگی""، ""نظارت و کنترل"" و""روابط انسانی"" به طور معنی­ داری همبسته است.","جامعیت,تعمق,عملکرد آموزشی مدیران"
https://japr.ut.ac.ir/article_70940.html,این پژوهش با هدف شناسایی و رتبه­بندی عوامل مؤثر بر رفتارهای مدنی- سازمانی به مرحله­ اجرا در آمد. جامعه­ آماری پژوهش، کارکنان شرکت نفت و گاز زاگرس به تعداد 250 نفر بود. نمونه­ پژوهش شامل 187 نفر از کارکنان این سازمان بود که با استفاده از نمونه­گیری تصادفی ساده انتخاب شدند. ابزارهای پژوهش شامل پرسشنامه 7 سؤالی تقاضاهای شغلی (در دو خرده مقیاس ابهام و گرانباری نقش و تعارض نقش)، پرسشنامه 9 سؤالی رفتارهای مدنی- سازمانی، پرسشنامه 13 سؤالی منابع شغلی (شامل 3 خرده مقیاس آموزش و قدردانی، حمایت سرپرست و حمایت فناوری) و پرسشنامه 5 سؤالی کنترل شغلی بود. داده­ها از طریق آزمون t-test مورد تحلیل قرار گرفت. یافته­ها نشان داد که تمام عوامل با رفتارهای مدنی- سازمانی ارتباط معناداری دارند. (01/0p,"تقاضاهای شغلی,رفتارهای مدنی- سازمانی,منابع شغلی,کنترل شغلی,TOPSIS"
https://japr.ut.ac.ir/article_70938.html,معلمان تلاش می کنند تا استانداردهای آموزش را به کمک تکنولوژی بهبود بخشیده، الگوها و راهبردهای جدید یاددهی-یادگیری خلق کنند. یکی از این مدل­ها که توجه بسیاری از معلمان را به خود جلب کرده است و به­خوبی از تکنولوژی در آموزش بهره می­برد، مدل کلاس درس معکوس است. تحقیق حاضر با هدف بررسی نگرش معلمان زبان انگلیسی درباره مدل کلاس درس معکوس در مدارس ایران انجام شده است. نمونه تحقیق 72 نفر از معلمان زبان انگلیسی منطقه 9 آموزش و پرورش تهران، شرکت کننده در دوره آموزش ضمن خدمت تحت عنوان طراحی کلاس معکوس برای درس زبان انگلیسی بودند. نتایج کمی نشان داد که میانگین کلی پاسخ­های معلمان (3. 85) بود که نشان از موافقت بالای معلمان درباره کاربرد این روش داشت. از نظر آماری نیز تفاوت معناداری بین نگرش معلمان با توجه به جنسیت، مدرک تحصیلی و سابقه تدریس درباره موافقت با این مدل مشاهده نشد. نتایج کیفی سه موضوع را درباره نگرش معلمان نسبت کلاس درس معکوس نمایان ساخت و معلمان را به دو گروه تقسیم نمود. گروه اول طرفدار استفاده مدل کلاس معکوس برای دانش آموزان مقاطع بالاتر به شرط فراهم کردن ابزارهای مناسب برای دانش آموزان بودند. گروه دوم با استفاده از مدل کلاس معکوس موافق نبودند، چون باعث تحمیل کار اضافه و مسئولیت بیشتر بر معلمان پرمشغله می­شد و از طرفی تمرکز دانش آموزان را نیز به هم می­ریخت. همچنین با توجه به نتایج تحقیق پیشنهاداتی ارائه شد.,"یادگیری معکوس,مدل کلاس درس معکوس,درس زبان انگلیسی,نگرش معلمان"
https://japr.ut.ac.ir/article_70936.html,پژوهش حاضر با هدف ارائه مدلی برای رابطه بین کمال‌گرایی و سلامت روان با بررسی نقش واسطه‌ای متغیرهای اهمال‌کاری ‌تحصیلی و خودناتوان‌سازی ‌تحصیلی به کمک روش تحلیل مسیر انجام پذیرفت. جامعه آماری پژوهش شامل ۳۰۰ نفر از دانشجویان دختر و پسر دانشکده روان­شناسی و علوم‌تربیتی دانشگاه تهران بود که به روش نمونه‌گیری تصادفی طبقه‌ای انتخاب شدند. از شرکت کننده­ها خواسته شد پرسش‌نامه‌های کمال‌گرایی فراست (FMPS)، سلامت‌عمومی (GHQ-28)، اهمال‌کاری‌تحصیلی سولومون و راثبلوم و پرسش‌نامه خودناتوان‌سازی تحصیلی  (ASHS)شوینگر و استینسمر را تکمیل کنند. داده‌های به‌دست آمده با روش آماری تحلیل مسیر مورد تجزیه و تحلیل قرار گرفتند. یافته­ها نشان داد رابطه کمال‌گرایی با اهمال‌کاری و رابطه کمال‌گرایی با خودناتوان‌سازی مثبت و معنی‌دار است و رابطه کمال‌گرایی با سلامت روان منفی و معنی‌دار است. رابطه اهمال‌کاری با خودناتوان‌سازی مثبت و معنی‌دار و با سلامت روان و رابطه خودناتوان‌سازی با سلامت روان منفی و معنی‌دار است. همچنین اثر غیرمستقیم کمال‌گرایی بر سلامت روان به‌واسطه اهمال‌کاری و کمال‌گرایی بر سلامت روان به‌واسطه خودناتوان‌سازی منفی و معنی‌دار است. نتایج نشان داد که متغیرهای کمال‌گرایی، اهمال‌کاری و خودناتوان‌سازی ۵۴ درصد از واریانس سلامت روان را پیش‌بینی می‌کنند.,"کمال‌گرایی,سلامت روان,اهمال‌کاری‌تحصیلی,خودناتوان‌سازی ‌تحصیلی"
https://japr.ut.ac.ir/article_70400.html,در مطالعه پیش رو، تاثیر هیجانات بر تصمیم‌ گیری پرخطر و بازداری رفتاری مورد بررسی قرار گرفت. روش این مطالعه از نوع آزمایشی بود. نمونه پژوهش شامل 60 نفر از دانشجویان مرد مقاطع مختلف تحصیلی دانشگاه تهران بود که به ‌طور تصادفی در دو گروه آزمایش و یک گروه گواه (هر گروه 20 نفر) جای­گذاری شدند. به ‌منظور سنجش وضعیت افراد از منظر تصمیم‌ گیری پرخطر و بازداری رفتاری، از دو آزمون کامپیوتری خطرپذیری بادکنکی بارت و برو نرو استفاده شد. سپس با استفاده از پروتکل القای هیجانات، در دو گروه آزمایش، هیجانات مثبت و منفی القاء شد. نتایج آزمون تحلیل واریانس چندمتغیره  MANOVA نشان می ‌دهد که سطوح مختلف متغیر مستقل شامل القای هیجان مثبت، منفی و عدم القاء هیجان، هم در رابطه با تصمیم ‌گیری پرخطر و هم در رابطه با بازداری رفتاری از نظر آماری تفاوت معنی ‌دار داشتند (05/0 p<). به ‌طورکلی، نتایج این مطالعه نشان داد که القای هیجانات مثبت در مقایسه با هیجانات منفی و گروه گواه، به ‌طور معنی‌داری نرخ تصمیم ‌گیری پرخطر را افزایش داده، و بازداری رفتاری را کاهش می ‌دهد.,"تصمیم‌گیری پرخطر,بازداری رفتاری,القای هیجان"
https://japr.ut.ac.ir/article_70398.html,هدف پژوهش حاضر، مقایسه­ اثربخشی مداخله­ ذهنیت رشدیابنده­ با برنامه­­ یادگیری مستقل بر تاب ­­آوری ­تحصیلی دانش­­ آموزان تیزهوش کم­ پیشرفت بود. روش پژوهش حاضر نیم  ­آزمایشی از نوع پیش­­­ آزمون- پس ­­آزمون- پیگیری با گروه گواه بود. جامعه­ آماری شامل کلیه­ دانش­­ آموزان پسر مدارس استعدادهای درخشان در مقطع متوسطه­ اول استان قزوین در سال تحصیلی 95-1394 بوده است، که از میان آن­ها نمونه­ آماری به ­صورت هدفمند و بر اساس احراز ملاک ­­های کم ­­پیشرفتی گزینش شده (39 نفر)، و سپس به­ صورت تصادفی در گروه ­­های آزمایش و گروه گواه گمارده شدند (13 نفر در هر گروه). ابزارهای مورد استفاده در پژوهش شامل پرسشنامه موفقیت تحصیلی صالحی (1393) و پرسشنامه تاب ­آوری تحصیلی ساموئلز و وو (2004) بود. داده ­­ها با استفاده از روش­­ های آمار توصیفی (میانگین و انحراف معیار) و آمار استنباطی (تحلیل واریانس با اندازه ­­گیری مکرر) تحلیل شدند. نتایج پژوهش نشان داد که نمرات تاب ­­آوری تحصیلی گروه ­­های آزمایش در هر دو گروه یادگیری مستقل و ذهنیت رشدیابنده بیانگر تغییر معنی­­ دار نسبت به گروه گواه، و همچنین عدم تفاوت معنی­ داری بین دو گروه آزمایش نسبت به یکدیگر بوده است (05/0>p). بر این اساس، استفاده از مداخله­ ذهنیت رشدیابنده و یادگیری مستقل جهت بهبود تاب ­آوری در دانش آموزان تیزهوش کم­ پیشرفت توصیه می­­ شود.,"تاب آوری تحصیلی,ذهنیت رشدیابنده,یادگیری مستقل,دانش آموزان تیزهوش کم پیشرفت"
https://japr.ut.ac.ir/article_69910.html,هدف پژوهش حاضر بررسی رابطه بین خودتنظیمی و خودکارآمدی با تعلل­ورزی در دانش­آموزان سال هفتم شهر تهران و مقایسه مدل ساختاری این روابط در بین دو گروه با اختلالات یادگیری و عادی است. به این منظور، 300 دانش‌آموز سال هفتم ابتدایی (150 دانش­آموز با اختلالات و 150 دانش­آموز عادی)، به‌صورت تصادفی از چهار منطقه (2، 6، 13، 18) آموزش ‌و پرورش شهر تهران انتخاب شدند و به مقیاس سنجش یادگیری خودتنظیمی میلر و همکاران (1996)، خودکارآمدی عمومی دانشجویان شرر و همکاران (1982) و تعلل­ورزی سولومون و روثبلوم (1984) پاسخ دادند. نتایج نشان داد که دانش­آموزان با اختلالات یادگیری و عادی، به لحاظ مدل ساختاری در پژوهش حاضر با یکدیگر تفاوت دارند و هم‌ارز نیستند و برگزاری دوره­های آموزشی به منظور افزایش خودکارآمدی و خودتنظیمی دانش­آموزان دارای اختلال یادگیری به منظور کاهش تعلل­ورزی در آن­ها سودمند است.,"خودتنظیمی,خودکارآمدی,تعلل ورزی,اختلالات یادگیری"
https://japr.ut.ac.ir/article_69698.html,یادگیری مادام‌العمر، یادگیری متمرکزی است که در سراسر طول عمر یک فرد اتفاق می‌افتد و به صورت جستجوی دانش، داوطلبانه و خودانگیخته اتفاق می‌افتد. هدف پژوهش حاضر، بررسی رابطه ساده و چندگانه باورهای خودکارآمدی و انگیزش درونی با تمایل به یادگیری مادام‌العمر بود. جامعه آماری، دانشجویان رشته روان‌شناسی دانشگاه پیام نور اهواز بودند که 186 نفر به روش نمونه‌گیری تصادفی ساده انتخاب شدند. داده‌های پژوهش، به­وسیله پرسشنامه‌های باورهای خودکارآمدی نظامی، شوآرتزر و جروسلم (1996)، انگیزش درونی آمابیل (1996) و تمایل به یادگیری مادام‌العمر دیندار و بایراکسی (2015) به­دست آمده، و با استفاده از ضریب همبستگی پیرسون و تحلیل رگرسیون گام ‌به‌ گام تحلیل شدند. نتایج نشان داد که باورهای خودکارآمدی و انگیزش درونی، پیش‌بین متغیر تمایل به یادگیری مادام‌العمر هستند و مقدار 55/0 از کل واریانس متغیر ملاک را تبیین می‌کنند. همچنین متغیر باورهای خودکارآمدی بیشترین توان پیش‌بینی کنندگی تمایل به یادگیری مادام‌العمر را دارا بود (50/0 = b). در نتیجه باید گفت یادگیری مادام‌العمر، امروزه مساله مهمی در اکثر کشورهاست که زمینه‌های بروز آن باید در افراد ایجاد شود.,"تمایل به یادگیری مادام‌العمر,باورهای خودکارآمدی,انگیزش درونی"
https://japr.ut.ac.ir/article_69570.html,پژوهش حاضر به­منظور بررسی اثربخشی برنامه غنی‌سازی روابط زناشویی بر افزایش صمیمیت و امیدواری زوجین دارای فرزند معلول انجام گرفت. روش پژوهش، شبه آزمایشی از نوع پیش‌آزمون- پس‌آزمون با گروه کنترل بود. جامعه پژوهش زوجینی بودند که به­دلیل داشتن فرزند معلول به مرکز توان‌بخشی شایان واقع در شهر تهران مراجعه کرده، و از میان آنان 30 زوج که در پرسشنامه صمیمیت زناشویی و امیدواری نمره پایین‌تری کسب کرده بودند، به­روش نمونه‌گیری هدفمند انتخاب شده و به­صورت تصادفی در دو گروه آزمایش (15 زوج) و کنترل (15 زوج) گماشته شدند. ابزار پژوهش، پرسشنامه صمیمیت زناشویی (اولیاء، 1385) و پرسشنامه امیدواری (اسنایدر، 1994) (ADHS) بود که هر گروه در دو نوبت پیش‌آزمون و پس‌آزمون، آن را تکمیل کردند. جلسات آموزشی برنامه غنی‌سازی ارتباط برای زوجین گروه آزمایش در 7 جلسه 90 دقیقه‌ای اجرا شد، اما برای شرکت‌کنندگان گروه کنترل آموزشی ارائه نگردید. سپس داده‌های جمع­آوری شده از طریق تحلیل کوواریانس مورد بررسی قرار گرفت. نتایج تحلیل نشان داد بین امیدواری و صمیمیت زناشویی (به جزء خرده مقیاس‌های صمیمیت جسمانی و روان‌شناختی) در دو گروه آزمایش و کنترل تفاوت معنادار وجود داشت. به‌عبارت ‌دیگر، آموزش برنامه غنی‌سازی روابط زناشویی می‌تواند روش مؤثری در زمینه افزایش امیدواری و صمیمیت در زوجین دارای فرزند معلول باشد.,"غنی‌سازی ارتباط,صمیمیت,امیدواری,فرزند معلول"
https://japr.ut.ac.ir/article_69568.html,همواره از تعهد به رابطه زناشویی به‌عنوان یکی از اصول اساسی در ازدواج یاد شده است و روابط فرا­زناشویی با آسیب‌های جبران‌ناپذیری همراه بوده است. هر چند دلایل این مسئله چندان شناخته ‌­شده نیست. بنابراین، هدف از پژوهش حاضر  بررسی عوامل مرتبط با روابط فرا­زناشویی زنان به روش تحلیل کیفی بوده است. جامعه آماری شامل 17 نفر از زنان مراجعه‌کننده به  مراکز بهداشتی درمانی شهر مشهد بودند که به روش نمونه‌گیری هدفمند انتخاب شدند. شیوه اصلی گردآوری داده‌ها در پژوهش حاضر، مصاحبه کیفی عمیق از نوع نیمه ساختار­یافته با استفاده از اسناد و مصاحبه بود. داده‌ها با استفاده از روش کیفی بررسی شدند. پس از استخراج مفاهیم از مصاحبه‌ها، محتوای به‌دست‌آمده در چهار گروه طبقه فردی، خانوادگی، اجتماعی و مذهبی تنظیم شد. هر یک از این طبقات به‌منزله یک عامل تأثیرگذار بر روابط فرا­زناشویی شرکت­کنندگان قرار گرفت. بررسی نتایج نشان ‌داد عوامل مرتبط با چهار گروه طبقه‌بندی‌شده از عوامل قابل تبیین است. بر اساس این یافته پیشنهادات لازم در مقاله ارائه‌ شده است.,"روابط فرازناشویی,زنان,خیانت"
https://japr.ut.ac.ir/article_69158.html,ترس از زایمان را  امروزه یکی از مشکلات مهم دوران بارداری زنان قلمداد می­کنند. هدف این پژوهش بررسی تاثیر درمان شناختی- رفتاری بر ترس از فرایند زایمان با توجه به دو بعد شخصیتی نوروزگرایی و برون­گرایی در زنان باردار، و جامعه آماری شامل کلیه زنان باردار شهر تهران بود. با بهره­گیری از یک طرح آزمایشی کنترل­شده تصادفی نمونه­ای مشتمل بر 50 نفر از زنان باردار با روش نمونه­گیری در دسترس انتخاب، و به گونه تصادفی به دو گروه 25 نفره گروه کنترل و گروه آزمایش تقسیم شدند. ابزار تحقیق شامل پرسشنامه­های علل ترس از زایمان و ترس از زایمان هارتمن بود. نتایج آزمون کوواریانس نشان داد که درمان شناختی-رفتاری موجب کاهش ترس از زایمان در زنان باردار در مقایسه با گروه کنترل شده است. نتایج  نشان می­دهد که مولفه درد بیشترین کاهش را داشته و مولفه زایمان زودرس کمترین کاهش داشته است. همچنین نتایج نشان داد درمان شناختی-رفتاری بر ویژگی­های شخصیتی (نوروزگرایی و برون­گرایی) تاثیری نداشته است. بر اساس نتایج به دست آمده، می­توان گفت که آموزش شناختی-رفتاری در دوران بارداری بر کاهش ترس از فرایند زایمان اثربخش است.,"ترس از زایمان,نوروزگرایی,برونگرایی"
https://japr.ut.ac.ir/article_69114.html,هدف این پژوهش ویژگی ‌های روان‌ سنجی نسخه دوم مقیاس‌ های سنجش هوش رینولدز در دانش آموزان با اختلال تحولی هوش بود. این پژوهش از نوع طرح ‌های روش ‌شناختی و توسعه ‌ای است. نسخه‌ دوم مقیاس سنجش هوش رینولدز دارای 8 خرده آزمون (4 خرده آزمون اصلی و 4 خرده آزمون غیراصلی) است که 5 شاخص هوش ‌بهر و 8 نمره تراز ارائه می‌ کند. پس از ترجمه و انطباق ­یابی­ های لازم و همچنین اجرا در فاز مقدماتی (30 نفر)، تحلیل ‌ها در سطح سؤال انجام و سؤالات مرتب شدند. سپس نسخه‌ آزمایشی (100 نفر) و نسخه‌ نهایی (150 نفر) با روش نمونه‌ گیری هدفمند روی دانش آموزان با اختلال تحولی هوش اجرا شد. تحلیل‌ های روان ‌سنجی در حیطه‌ اعتبار (تجانس درونی، دونیمه کردن، ضریب ثبات) و روایی (روایی همزمان، روایی تشخیصی) انجام شد. یافته ‌ها نشان می‌ دهند این ابزار در دانش آموزان با اختلال تحولی هوش، از مطلوبیت روان ‌سنجی برخوردار است و با توجه به اجرای سریع آن، می ‌توان از آن به‌عنوان ابزاری قدرتمند و مطمئن برای اهداف غربالگری، شناسایی و پژوهشی استفاده کرد.,"ویژگی‌های روان‌سنجی,اختلال تحولی هوش,سنجش استثنایی,نسخه‌ دوم مقیاس‌های سنجش هوشی رینولدز"
https://japr.ut.ac.ir/article_69112.html,هدف این پژوهش، اثربخشی آموزش راهبرد‌های خود‌گردان فراشناختی بر مؤلفه ‌های هیجان ‌های‌ منفی تحصیلی دانش‌آموزان دوره دوم متوسطه بود. طرح این پژوهش نیمه ‌آزمایشی از نوع پیش ‌آزمون و پس ‌آزمون با گروه ‌کنترل بود. جامعه این پژوهش دانش‌آموزان پسر دوره متوسطه شهر تبریز بودند. نمونه آماری این پژوهش شامل60 نفر از دانش ‌آموزان دارای هیجان ‌های ‌منفی تحصیلی بالا بودند، که از طریق مطالعه مقدماتی و سرندکردن و با استفاده از نمونه‌ گیری خوشه ‌ای چند‌مرحله‌ ای انتخاب شدند و با استفاده از روش جایگزینی هدفمند در دو گروه آزمایش و کنترل گمارده شدند. برای جمع ‌آوری اطلاعات از مقیاس هیجان‌ های ‌تحصیلی (پکران و همکاران، 2005)، و برای تحلیل داده ‌ها از تحلیل کو‌‌واریانس چند‌متغیره استفاده شد. نتایج نشان داد که آموزش راهبرد‌های خودگردان فراشناختی موجب کاهش مؤلفه ‌های هیجان ‌های ‌منفی تحصیلی شده است. این پژوهش دارای تلویحاتی برای معلمین، مربیان و مشاورین مدرسه می ‌باشد که می ‌توانند از نتایج آن برای بهبود پیشرفت تحصیلی و کاهش,"آموزش راهبردهای خودگردان,فراشناخت,هیجان‌های منفی تحصیلی"
https://japr.ut.ac.ir/article_69110.html,پژوهش حاضر با هدف تبیین فرایند روان ­شناختی خودتوسعه ‌ای رهبران دانشگاهی انجام شده است. روش پژوهش حاضر کیفی، و از نوع فراترکیب بوده است. جامعه پژوهش شامل کلیه منابع مرتبط به تعداد 2670 منبع بوده که ابتدا تعداد 250 منبع بر اساس چکیده انتخاب شد. سپس 67 منبع بر اساس محتوا گزینش شد که در نهایت 58 منبع به عنوان منابع مرتبط، به روش کدگذاری در سه سطح گزاره (کد)، مفهوم و مقوله تحلیل شد. به منظور بررسی کیفیت داده ‌ها، اعتبار (باورپذیری) و اعتماد (اطمینان ‌پذیری) یافته ‌ها تأمین شده است. یافته ‌ها نشان دادند فرایند روان ­شناختی خودتوسعه ‌ای شامل هشت مؤلفه (گام) کلیدی بوده است که چهار گام اولیه آن صرفاً روان ­شناختی و عبارتند از: 1) خوداندیشی و خودتأملی، 2) خودشناسی و خودآگاهی، 3) خودانگیزشی، 4) خودآغازگری. چهار گام بعدی، روان ­شناختی-مدیریتی بوده و شامل 5) انتخاب روش خودتوسعه ‌ای (ساختاریافته، هدایت ‌شده و فردی)، 6) کاربست مکانیزم‌ های خودتوسعه ‌ای (خودرهبری، خودمدیریتی، خودنظم‌دهی و خودراهبری یادگیری، 7) نظارت و ارزیابی خودتوسعه‌ ای (خودکنترلی،خودنظارتی و خودارزیابی) و 8) مسئولیت و پاسخگویی (خودمسئولیت ‌پذیری، خودتعهدی و خودپاسخگویی) به اقدامات خودتوسعه ‌ای می ‌باشند. در این پژوهش، ابعاد روانشناختی خودتوسعه ‌ای رهبران دانشگاهی مورد تأکید بوده است.,"خودتوسعه‌ای,رهبران دانشگاهی,فراترکیب"
https://japr.ut.ac.ir/article_69108.html,هدف از پژوهش حاضر بررسی ویژگی ‌های روان‌ سنجی مقیاس سرزندگی ذهنی در دانشجویان بود. طرح پژوهش از نوع همبستگی بوده، و جامعه آماری آن را دانشجویان دانشگاه شهید بهشتی و علوم پزشکی شهید بهشتی تشکیل می‌داد. دو گروه نمونه 247 و 239 نفره از این دانشجویان به شیوه نمونه ­گیری چندمرحله ‌ای انتخاب شدند و مقیاس سرزندگی ذهنی (رایان و فردریک،1997) و پرسشنامه شادکامی آکسفورد (هیلز و آرگایل،2002) را تکمیل کردند. همسانی درونی، روایی عاملی اکتشافی، تاییدی، همگرا و ملاکی مورد بررسی قرار گرفت. نتایج نشان داد که مقیاس سرزندگی ذهنی، ساختاری یک عاملی با واریانس تبیین شده 47/59 درصد دارد. روایی عاملی تاییدی و تغییرناپذیری جنسیتی نیز به تایید رسید. ضرایب آلفای کرونباخ و دو نیمه کردن 88/0 و 85/0 بود. برحسب سن، وضعیت تاهل، مقطع و گروه تحصیلی تفاوت معناداری در مقیاس ‌ها به دست نیامد. روایی همگرای مقیاس‌ ها در ارتباط با ابعاد شادکامی به تایید رسید. به نظر می ‌رسد، مقیاس سرزندگی ذهنی در دانشجویان از اعتبار و روایی مناسبی برخوردار است.,"سرزندگی ذهنی,شادکامی,ساختار عاملی,تغییرناپذیری"
https://japr.ut.ac.ir/article_69044.html,هدف از پژوهش حاضر بررسی نقش استحکام ذهنی در پیش­ بینی راهبردهای مقابله­ ای و اضطراب رقابتی دو و میدانی­ کاران نخبه بود. روش پژوهش استفاده شده از نوع توصیفی- همبستگی بود. برای این منظور تعداد 182 نفر از دو و میدانی­ کاران نخبه (میانگین سنی، 65/23 و انحراف معیار، 81/3) به­صورت داوطلبانه انتخاب شدند. جهت سنجش اضطراب رقابتی از پرسشنامه اضطراب رقابتی (SCAT) و همچنین از پرسشنامه راهبردهای مقابله­ ای برای ارزیابی راهبردها و پرسشنامه استحکام ذهنی ورزشی (SMTQ) در ورزشکاران استفاده گردید. داده ­ها از طریق نرم­ افزار SPSS نسخه 20 تجزیه و تحلیل شد. نتایج آزمون آماری همبستگی پیرسون و رگرسیون چندگانه نشان داد، استحکام ذهنی با اضطراب رقابتی و راهبرد­های مقابله­ ای مبتنی بر هیجان ارتباط منفی معنادار، و با راهبردهای مقابله ­ای ارتباط مثبت و معناداری دارد. نتایج رگرسیون چندگانه نشان دهنده پیش ­بینی اضطراب رقابتی و راهبردهای مقابله­ ای توسط استحکام ذهنی بود. نتایج کلی نشان داد ورزشکاران با استحکام ذهنی بالا از اضطراب رقابتی کمتری برخوردارند و همچنین در شرایط رقابتی، بیشتر از راهبردهای مقابله­ ای مبتنی بر عمل استفاده می­ کنند.,"سرسختی ذهنی,راهبردهای مقابله ای,اضطراب صفتی رقابتی"
https://japr.ut.ac.ir/article_68996.html,رویارویی با واقعیت مرگ خویش و تحمل اضطراب آن بنیادی­ترین تعارض بشر است که اگر اتفاق بیفتد، می­تواند آگاهی فرد را از خویش به­عنوان یک کل منسجم در زمان افزایش دهد. پژوهش حاضر بر آن بود که تأثیر «مرگ­آگاهی» را بر «خودشناسی انسجامی» و «بهوشیاری» در یک «موقعیت» خاص، به نحوی تجربی بیازماید. در منظر وجودگرایان، مرگ­آگاهی، به مثابه یک اضطرار وجودی، راهی ناگزیر به سوی زیست اصیل است. بررسی تجربی این مفروضه در یک نمونۀ مبتلا به مولتیپل اسکلروزیس (MS) و یک نمونۀ غیرمبتلا هدف این پژوهش بوده است. بیماری، یک موقعیت مرزی تلقی شده است که به طور طبیعی فرد را برای مداخلۀ وجودی مستعد می­سازد. در این مطالعۀ شبه­آزمایشی، 32 بیمار زن مبتلا به MS و 34 زن غیربیمار، به صورت نمونه­گیری در دسترس انتخاب، و به چهار گروه تقسیم شد: گروه آزمایشی بیمار، گروه کنترل بیمار، گروه آزمایشی غیربیمار، گروه کنترل غیربیمار. آنگاه در گروه­های آزمایشی، مداخله­ای که گمان می­رفت آزمودنی­ها را مرگ­آگاه ­کند، انجام شد و در گروه­های کنترل مداخله­ای دیگر که با مرگ بی­ارتباط بود. مداخله در هر دو گروه شامل نمایش فیلمی کوتاه، نوشتن و حرف زدن دربارۀ آن می­شد. پیش و پس از مداخله، خودشناسی انسجامی موقعیتی با مقیاس خودشناسی انسجامی موقعیتی (قربانی) و بهوشیاری موقعیتی با مقیاس بهوشیاری موقعیتی (براون و رایان) اندازه­گیری شدند. نتایج تحلیل کوواریانس چند متغیره (مانکووا) بین هیچ­یک از گروه­ها تفاوت معناداری نشان نداد. این نتایج، نظریه مدیریت وحشت را به چالش می­کشد. فرضیه­های تبیینی و پیامد­های نظری آن بحث و بررسی شده است.,"مرگ‌آگاهی,نظریۀ مدیریت وحشت,خودشناسی انسجامی,بهوشیاری,مولتیپل اسکلروزیس"
https://japr.ut.ac.ir/article_68994.html,رسیدن به عملکرد بهینه توجه از مهم­ترین اهداف ورزشکاران در مسابقه است. هدف از پژوهش حاضر مقایسه اثربخشی دو روش نوروفیدبک و ذهن آگاهی بر توجه و عملکرد در مهارت پرتاب آزاد بسکتبال در ورزشکاران نیمه ماهر است. روش پژوهش نیمه تجربی با طرح پیش­آزمون، پس­آزمون می­باشد. 36 ورزشکار در این طرح شرکت کردند که در سه گروه قرار گرفتند. در پیش آزمون، آزمون توجه انتخابی و توزیع شده و نیز پرتاب آزاد بسکتبال از آزمودنی­ها به عمل آمد. گروه نوروفیدبک به مدت 10 جلسه، پروتکل های آلفا/تتا و SMR/ تتا را انجام دادند و گروه ذهن آگاهی طی شش جلسه پروتکل MSPE را انجام دادند. سپس از آزمودنی­ها پس آزمون گرفته شد. داده­ها با آزمون­های ویلکاکسون و تی همبسته و کروسکال والیس و تحلیل واریانس یک سویه تحلیل شدند. نتایج نشان داد توجه و عملکرد آزمودنی ها در هر دو گروه آزمایش بهبود پیدا کرده است، ولی بین دو گروه تفاوت معنی داری مشاهده نشد. به روانشناسان ورزشی توصیه می­شود که از این راهبردها برای افزایش توجه و تمرکز و در نتیجه بهبود عملکرد استفاده کنند.,"نوروفیدبک,ذهن آگاهی,توجه"
https://japr.ut.ac.ir/article_68728.html,سلامت روان و مولفه­های سازنده آن از جمله موضوعات مهمی به شمار می­آیند که تحت تاثیر متغیرهای روانشناختی و محیطی زیادی قرار دارند و صنایع و سازمان­های حرفه­ای گوناگون به منظور بهره­وری سازمان توجه ویژه­ای به آن مبذول داشته­اند (بشارت، 1388). پژوهش حاضر با هدف پیش­بینی سلامت روان بر اساس رضایت شغلی و نشاط معنوی صورت گرفت. طرح پژوهشی حاضر پیمایشی از نوع توصیفی- همبستگی بود. جامعه آماری شامل کلیه کارکنان شرکت نفت مناطق مرکزی ایران (ستاد تهران) بود که 60 نفر به­عنوان نمونه به­صورت تصادفی ساده انتخاب، و پرسشنامه­های سلامت روان (گلدبرگ، 1972)، رضامندی شغلی (هرتزبرگ، 1966) و نشاط معنوی (چپریان و افروز، 1395و افروز، چپریان، قاسم زاده، علوی­نژاد،1397) را تکمیل کردند. داده‌ها با استفاده از نرم‌افزار SPSS تحلیل شدند. یافته‌های حاصل از تحلیل رگرسیون حاکی از آن بود که مولفه­های رضایت­مندی شغلی و نشاط معنوی به صورت معناداری (01/0P<)، قادر به پیش­بینی سلامت روان می­باشند، بدینگونه که در گام اول مولفه عوامل انگیزشی (651/38F=، 001/0P<)، و در گام دوم مولفه عوامل انگیزشی و احساس و رفتار (574/23F=، 001/0P<) به­صورت مثبت سلامت روان را پیش­بینی نمودند. یعنی کارکنان شرکت نفت که عوامل انگیزشی بیشتری برای رضامندی شغلی دارند و نیز آنهایی که در احساس و رفتار خود نشاط معنوی را نشان می­دهند، از سلامت روان بالایی برخوردارند,"سلامت روان,رضایت شغلی,نشاط معنوی"
https://japr.ut.ac.ir/article_68410.html,هدف این پژوهش، تحلیل چندسطحی عوامل سطح دانش­ آموز، کلاس درس و مدرسه بر تفکر انتقادی دانش­ آموزان بوده است. 974 نفر از دانش ­آموزان دوره متوسطه شهر تهران در پژوهش شرکت کردند. متغیرهایی از سه سطح دانش ­آموز (نیازهای بنیادین روانشناختی و نیاز به شناخت)، کلاس (حمایت از خودمختاری، ساختار ادارک شده) و مدرسه (فرهنگ مدرسه) انتخاب شدند. برای تجزیه و تحلیل داده ­ها از مدل خطی سلسله مراتبی استفاده شد. نتایج نشان داد که در سطح دانش­ آموز، متغیرهای نیاز به خودمختاری، نیاز به شایستگی، نیاز به ارتباط و نیاز به شناخت، و در سطح کلاس، ساختار ادراک شده و حمایت از خودمختاری ادراک شده رابطه­ معناداری با مولفه­ های تحلیل­ گری، کنجکاوی و حقیقت ­جویی گرایش به تفکر انتقادی دارند. در سطح مدرسه روابط معلم و دانش­ آموزان رابطه­ معناداری با تحلیل­ گری و کنجکاوی و روابط دانش­ آموزان با یکدیگر و انتظارات هنجاری رابطه­ معناداری با حقیقت ­جویی دارد. در مجموع، یافته­ ها نقش عوامل سطح دانش ­آموز (نیازهای بنیادین روانشناختی و نیاز به شناخت)، سطح کلاس (حمایت از خودمختاری، ساختار ادارک شده) و سطح مدرسه (فرهنگ مدرسه) در گرایش به تفکر انتقادی دانش ­آموزان را مورد تأکید قرار داد.,"گرایش به تفکر انتقادی,نیازهای بنیادین روانشناختی,نیاز به شناخت,فرهنگ مدرسه,ساختار کلاس"
https://japr.ut.ac.ir/article_68408.html,سلامت روان و مولفه ­های سازنده آن از جمله موضوعات مهمی به شمار می ­آیند که تحت تاثیر متغیرهای روانشناختی و محیطی زیادی قرار دارند و صنایع و سازمان­ های حرفه ­ای گوناگون به منظور بهره­ وری سازمان توجه ویژه ­ای به آن مبذول داشته ­اند (بشارت، 1388). پژوهش حاضر با هدف پیش ­بینی سلامت روان بر اساس رضایت شغلی و نشاط معنوی صورت گرفت. طرح پژوهشی حاضر پیمایشی از نوع توصیفی- همبستگی بود. جامعه آماری شامل کلیه کارکنان شرکت نفت مناطق مرکزی ایران (ستاد تهران) بود که 60 نفر به ­عنوان نمونه به ­صورت تصادفی ساده انتخاب، و پرسشنامه­ های سلامت روان (گلدبرگ، 1972)، رضامندی شغلی (هرتزبرگ، 1966) و نشاط معنوی (چپریان و افروز، 1395و افروز، چپریان، قاسم زاده، علوی ­نژاد،1397) را تکمیل کردند. داده‌ها با استفاده از نرم‌افزار SPSS تحلیل شدند. یافته‌های حاصل از تحلیل رگرسیون حاکی از آن بود که مولفه­ های رضایت­مندی شغلی و نشاط معنوی به صورت معناداری (01/0P<)، قادر به پیش­ بینی سلامت روان می­ باشند، بدینگونه که در گام اول مولفه عوامل انگیزشی (651/38F=، 001/0P<)، و در گام دوم مولفه عوامل انگیزشی و احساس و رفتار (574/23F=، 001/0P<) به ­صورت مثبت سلامت روان را پیش­ بینی نمودند. یعنی کارکنان شرکت نفت که عوامل انگیزشی بیشتری برای رضامندی شغلی دارند و نیز آنهایی که در احساس و رفتار خود نشاط معنوی را نشان می­ دهند، از سلامت روان بالایی برخوردارند.,"سلامت روان,رضایت شغلی,نشاط معنوی"
https://japr.ut.ac.ir/article_68406.html,پژوهش­ های بسیاری نشان داده ­اند که شخصیت بر میزان و نحوه استفاده از فناوری ­ها اثر می ­گذارد. هدف این پژوهش نیز تعیین رابطه ویژگی­ های شخصیتی با میزان استفاده از شبکه­ های اجتماعی مجازی بود. روش پژوهش توصیفی از نوع همبستگی بود و جامعه آماری تمامی کاربران 18 تا 45  ساله شبکه­ های اجتماعی ساکن شهر تهران در 1395 بودند که 161 نفر از آنها به روش نمونه ­گیری در دسترس انتخاب شدند و به پرسشنامه شخصیتی NEO فرم کوتاه و سوال­ های خودگزارشی در مورد میزان ساعات استفاده از شبکه­ های مجازی پاسخ دادند. داده­ های حاصل با استفاده از همبستگی پیرسون و رگرسیون چندمتغیره تحلیل شد. یافته­ ها نشان داد که­ از میان ابعاد شخصیتی، فقط روان ­آزرده ­خویی با میزان استفاده از شبکه­ های اجتماعی رابطه مثبت معنادار دارد (01/0>p)، اما برون­گرایی، پذیرا بودن (05/0>p)و مسئولیت­ پذیری با میزان استفاده از شبکه­ های اجتماعی رابطه منفی معناداری (01/0>p) داشت. علاوه بر این، نتایج حاصل از رگرسیون چندمتغیره نشان داد که روان آزرده­ خویی (05/0 p<،169/0=β) و مسئولیت­ پذیری (01/0 p<،381/0-=β) می­ توانند میزان استفاده از شبکه­ های اجتماعی را در افراد پیش ­بینی کنند. به­ طورکلی، یافته­ های پژوهش بیانگر این بود که روان­ آزرده­ خویی بیشتر و مسئولیت­ پذیری کمتر افراد با استفاده بیشتر آنها از شبکه­های اجتماعی مجازی رابطه دارد.,"ویژگی های شخصیتی,مدل پنج عاملی,شبکه های اجتماعی مجازی"
https://japr.ut.ac.ir/article_68404.html,این پژوهش با هدف اثربخشی آموزش قبل از ازدواج مبتنی بر برنامه آموزش ارتباط بر کاهش باورهای ارتباطی ناکارآمد دانش­جویان مجرد دانشگاه‌های شهر اهواز انجام گرفت. طرح پژوهش نیمه آزمایشی از نوع پیش‌آزمون، پس‌آزمون و پیگیری بسط یافته با گروه کنترل، و جامعۀ این پژوهش دانش­جویان مجرد دانشگاه‌های شهر اهواز بود. 38 دانش­جو­ بر اساس نمره یک انحراف معیار بالاتر از میانگین در پرسش­نامه باورهای ارتباطی انتخاب شدند و به‌صورت تصادفی در دو گروه آزمایش و کنترل واگذار شدند. شرکت‌کننده‌ها، پرسش­نامه باورهای ارتباطی را در سه مرحله پیش‌آزمون، پس‌آزمون و پی­گیری تکمیل کردند. گروه آزمایش در 9 جلسه آموزش ارتباط به مدت 90 دقیقه دو بار در هفته شرکت کردند. تحلیل واریانس با اندازه‌گیری‌های مکرر نشان داد که برنامه آموزش مبتنی بر ارتباط منجر به کاهش مؤلفه‌های باورهای ارتباطی ناکارآمد در مرحله پس‌آزمون و پی­گیری شده است (001/0P ≤ ). بر اساس یافته‌های این پژوهش می‌توان نتیجه گرفت که برنامه آموزش ارتباط یک روش مناسب برای کاهش باورهای ارتباطی ناکارآمد دانشجویان مجرد، قبل از ازدواج است.,"آموزش قبل از ازدواج,برنامه آموزش ارتباط و باورهای ارتباطی"
https://japr.ut.ac.ir/article_68336.html,ترس از زایمان یکی از مشکلات عمده دوران بارداری و بعد از زایمان است. هدف از انجام این پژوهش مقایسه اثربخشی درمان شناختی-رفتاری و درمان تن آرامی بر ترس از فرایند زایمان بود. جامعه آماری شامل کلیه‌ زنان باردار شهر تهران در سال 1395 بود. با بهره‌گیری از یک طرح آزمایشی کنترل شده تصادفی نمونه‌ای مشتمل بر 75 نفر از زنان باردار با روش نمونه‌گیری در دسترس انتخاب، و به گونه‌ی تصادفی به سه گروه 25 نفره یک گروه کنترل و دو گروه آزمایش تقسیم شدند. ابزار تحقیق شامل پرسشنامه‌های علل ترس از زایمان و ترس از زایمان هارتمن بود. نتایج نشان داد در گروه آزمایش 1 و 2 از لحاظ آماری تفاوت معناداری وجود ندارد و با توجه به میانگین­های بدست آمده، درمان تلفیقی شناختی-رفتاری در بهبود ترس از زایمان تاثیر به سزاتری داشته است، اما این تفاوت از لحاظ آماری معنادار نیست. اما در مورد دو مولفه درد و آسیب بدنی بین دو روش درمانی تلفیقی شناختی-رفتاری و تن آرامی تفاوت معنادری در سطح آلفای 05/0 به­دست آمد که در مورد هر دو مولفه درد و آسیب بدنی (از پرسشنامه علل ترس از زایمان) روش درمانی تلفیقی شناختی-رفتاری به­طور معناداری موثرتر از روش درمانی تن آرامی به­دست آمده است.,"درمان شناختی-رفتاری,درمان تن آرامی,ترس از فرایند زایمان"
https://japr.ut.ac.ir/article_68182.html,هدف از پژوهش حاضر بررسی اثرات تحریک الکتریکی فراجمجمه­ ای بر توانایی تصویرسازی دانشجویان بود. این پژوهش از نوع نیمه تجربی بود. از بین دانشجویان تربیت ‌بدنی دانشگاه تهران 60 نفر به شکل در دسترس انتخاب، و به‌صورت تصادفی در چهار گروه دوتایی شم (کنترل) و آنودال (آزمایش)، (هرکدام 15 نفر) مربوط به نقطه P4 و F4 قرار گرفتند. قبل و بعد از تحریک الکتریکی فراجمجمه­ ای آزمودنی­ ها پرسشنامه تصویرسازی حرکتی-3 را کامل کردند. تحلیل داده­ ها نشان داد بین پیش ­آزمون و پس ­آزمون تمامی متغیرها تفاوت معنادار وجود دارد و مشخص گردید بین دو گروه آنودال و شم در دو نقطه P4 و F4 در تصویرسازی حرکتی و تصویرسازی درونی تفاوت معناداری وجود دارد. در بررسی تفاوت بین دو نقطه P4 و F4 مشخص گردید، بین دو نقطه برای اثربخشی بر توانایی تصویرسازی تفاوت معناداری وجود ندارد. بر اساس یافته­ های پژوهش حاضر پیشنهاد می­ شود که از تحریک الکتریکی مستقیم مغز در یکی از نقاط P4 یا F4 به‌عنوان راهبردی برای بهبود و افزایش توانایی تصویرسازی ذهنی درونی در ورزشکاران و نیز بیماران به‌منظور باز توانی سود جست.,"تصویرسازی,تحریک الکتریکی فراجمجمه ای,تمرین ذهنی"
https://japr.ut.ac.ir/article_67916.html,برنامه درسی نامطلوب، زمینه پرورش افراد با صلاحیت‌های پایین را فراهم می‌آورد. این نتیجه را می‌توان در قالب مفهوم ضایعات برنامه درسی تبیین نمود. به عبارتی ضایعات برنامه درسی را می­ توان نتیجه اجرای نامطلوب یکی از مراحل طراحی، اجرا و ارزشیابی در برنامه درسی دانست که منجر به هدررفت سرمایه آموزش می­ شود. پژوهش حاضر با هدف ارائه مدل کاهش ضایعات برنامه درسی در آموزش ­های فنی و حرفه‌ای انجام شده است. بدین‌منظور مبتنی بر رویکرد پژوهش‌ کیفی و روش پدیدارشناسی توصیفی، داده‌های مورد نیاز گردآوری گردید. میدان پژوهش شامل تمامی متخصصان و خبرگان حوزه آموزش‌های فنی و حرفه‌ای و متخصصان حوزه برنامه‌ریزی درسی بود که به روش نمونه‌گیری هدفمند از نوع ملاکی، انتخاب شدند. داده‌ها با استفاده از مصاحبه‌ نیمه‌ساختارمند گردآوری گردید. گردآوری داده‌ها در بیست ‌و ‌یکمین مصاحبه به اشباع نظری داده‌ها منتج، و در همین مرحله مصاحبه‌ها متوقف گردید. تحلیل داده‌ها بر اساس دیدگاه آترائید و استرلینگ (2001) به روش تحلیل مضمون انجام شد. نتایج به شناسایی 147 مضمون پایه، 19 مضمون سازمان ­دهنده و 6 مضمون فراگیر شامل ماهیت غیرمنعطف، نیازسنجی معیوب، انقباض در روش، هزینه‌های بازگشت، نیروی انسانی ناکارآمد و محیط نامناسب یادگیری، منتج گردید.,"ضایعات برنامه درسی,آموزش های فنی و حرفه ای,نیازسنجی معیوب,نیروی انسانی ناکارآمد,محیط نامناسب یادگیری"
https://japr.ut.ac.ir/article_67284.html,نظریه ذهن یا ذهنی سازی به توانایی تشخیص و قضاوت در مورد حالت­ های ذهنی و هیجانی خود و دیگران اشاره دارد. این توانایی بعد حیاتی شناخت اجتماعی است و نقشی عمده در فرایند جامعه­ پذیری و تعامل با انسان ­ها و گروه­ های اجتماعی دارد. با توجه به نقص در تعاملات اجتماعیِ بیماران مبتلا به اختلال­ های اضطرابی، هدف از این مطالعه مقایسه نظریه ذهن در این بیماران با افراد عادی بود. طرح پژوهش حاضر از نوع علی- مقایسه­ ای بوده که در آن 52 بیمار مبتلا به اختلال­ های اضطرابی با 52 نفر از نمونه عادی با استفاده از روش نمونه­ گیری در دسترس و در نظر گرفتن ملاک­ های ورود و خروج انتخاب و با استفاده از آزمون ذهن­ خوانی از طریق تصویر چشم بارون-کوهن و همکاران (2001) (RMET) مورد ارزیابی قرار گرفتند. از آزمون تحلیل واریانس چندمتغیره (MANOVA) نیز برای تحلیل یافته ­ها استفاده شد. نتایج مبین تفاوت معنادار در توانایی نظریه ذهن افراد مبتلا به اختلال­ های اضطرابی و جمعیت عادی بود. مطابق با این یافته­ ها افراد مبتلا به اختلال­ های اضطرابی در نمره­ی کلی آزمون ذهن­ خوانی، به طور معناداری عملکرد پایین ­تری نسبت به افراد عادی دارند. علاوه بر این، هر چند این بیماران در تشخیص حالت­ های ذهنی منفی در قیاس با همتایان عادی عملکرد مناسب­ تری داشتند، اما در تشخیص حالت­ های ذهنی مثبت و خنثی عملکرد پایین تری نشان دادند. مطابق با نتایج به دست آمده بیماران مبتلا به اختلالات اضطرابی از توانایی نظریه ذهن کافی در درک وضعیت ذهنی و هیجانی دیگران برخوردار نیستند. بنابراین، می ­توان با ارزیابی و متعاقباً آموزش این توانایی گام درمانی مؤثری برای بهبود تعاملات اجتماعی این بیماران برداشت.,"اضطراب,ذهنی سازی,نظریه ذهن"
https://japr.ut.ac.ir/article_67078.html,هدف از پژوهش حاضر اثربخشی بازی درمانی در مهارت­های اجتماعی و رفتارهای تهاجمی دانش­آموزان با نشانگان داون بود. روش پژوهش از نوع نیمه آزمایشی با گروه کنترل بود که بر روی 50 کودک با نشانگان داون (زیر 14 سال) مراکز آموزشی و توانبخشی شهر تهران انجام شد. آزمودنی­ها از طریق نمونه­گیری در دسترس انتخاب شدند و به طور تصادفی در دو گروه 25 نفری آزمایشی و کنترل قرار گرفتند. گروه آزمایش به مدت 10 جلسه­ی 45 دقیقه­ای به صورت گروهی، هفته­ای دو بار تحت بازی درمانی قرار گرفتند. جهت جمع­آوری داده­های حاصل از مهارت­های اجتماعی و رفتارهای تهاجمی از پرسش­نامه مهارت­های اجتماعی (SSRS) گرشام و الیوت به عنوان پیش­آزمون و پس­آزمون در دو گروه استفاده شد. برای تجزیه و تحلیل آماری از آزمون تحلیل کوواریانس­چندمتغیری با رعایت مفروضه­ها استفاده شد. یافته­های بدست آمده نشان داد بازی درمانی مهارت­های اجتماعی دانش­آموزان داون را افزایش و رفتارهای تهاجمی دانش­آموزان با نشانگان داون را کاهش داد. بنابراین، می­توان گفت که بازی درمانی سبب رشد مهارت­های اجتماعی و کاهش مشکلات رفتاری کودکان با نشانگان داون می­شود و می­توان از این روش برای کاهش رفتارهای نامطلوب و افزایش رفتارهای مطلوب دانش­آموزان مبتلا به سندرم داون استفاده کرد.,"بازی درمانی,تعاملات اجتماعی,رفتارهای تهاجمی,کودکان با نشانگان داون"
https://japr.ut.ac.ir/article_67064.html,هدف پژوهش حاضر ویژگی ­های روان­سنجی نسخه دوم مقیاس­ های سنجش هوش رینولدز در دانش ­آموزان سمپاد استان تهران (سال تحصیلی 97-96) بود تا از این طریق بتوان ابزاری استاندارد را برای سنجش کودکان و نوجوانان تیزهوش فراهم ساخت. پس از فرایند انطباق­ یابی و تحلیل­ های روان­سنجی در زمینه نسخه مقدماتی با حجم نمونه 30 نفر، بازنگری انجام گرفت و نسخه آزمایشی تدوین شد. تحلیل­ های مرتبط با شاخص دشواری، شاخص تمیز و دیگر ویژگی­ های روان­سنجی با حجم نمونه 120 نفر انجام گرفت و موجبات تدوین نسخه استاندارد فراهم شد. فرایند اجرای نهایی با حجم نمونه 704 نفر پیرامون شناسایی ویژگی­ های روان­سنجی انجام گرفت و مشخص شد که تمامی سؤالات از شاخص دشواری و تمیز مناسب برخوردار بوده و با استناد به روش آلفا کرانباخ در حیطه ضریب تجانس درونی و شیوه آزمون- بازآزمون با استناد به ضریب ثبات مشخص گردید که ضرایب اعتبار فراتر از 80/0 بوده و ابزار مزبور دارای تجانس درونی و ثبات است. همچنین، با استناد به ملاک (نسخه نوین هوش ­آزمای تهران- استانفورد- بینه) مشخص شد که ابزار دارای روایی ملاکی  است. با استناد به ویژگی­ های مطلوب روانسنجی و قابلیت ­های اجرایی در زمان کوتاه می­ توان از مقیاس مزبور در راستای سنجش نیمرخ هوشی دانش ­آموزان تیزهوش استفاده نمود.,"ویژگی های روانسنجی,نسخه دوم مقیاس های سنجش هوش رینولدز,مدارس سمپاد"
https://japr.ut.ac.ir/article_66788.html,هدف پژوهش حاضر مقایسه ویژگی‌های سرشت و منش در دو گروه سیگاری و غیر سیگاری بر اساس ابعاد هفتگانه شخصیت در مدل روانی ـ زیستی کلونینجر است. طرح پژوهش علی ـ مقایسه‌ای، و جامعه آماری شامل کلیه دانشجویان پسر دانشگاه تهران است که از میان آن‌ها تعداد ۲۰۰ نفر به­صورت در دسترس انتخاب شدند. ابزارهای سنجش شامل مقیاس نشانگان وابستگی به نیکوتین (NDSS؛ شیفمن، ۲۰۰۴) و سیاهه سرشت و منش کلونینجر (TCI-56) (1994) است. داده‌ها با استفاده از روش تحلیل واریانس چندمتغیره (MANOVA) و رگرسیون لجستیک و با کمک نرم‌افزار SPSS نسخه ۲۲ تحلیل گردید. نتایج نشان داد که دو گروه تنها در دو مؤلفه نوجویی و خودهدایت‌مندی با یکدیگر تفاوت معناداری دارند. سیگاری‌ها در مؤلفه نوجویی و خودهدایت‌مندی نمره پایین‌تری در مقایسه با گروه غیرسیگاری کسب کردند. لذا می‌توان نتیجه گرفت که دو مؤلفه نوجویی و خودهدایت‌مندی شانس تعلق به وابستگی به سیگار یا عدم وابستگی را پیش‌بینی می‌کنند (001/0p<)؛ به­طوری‌که افزایش نمره نوجویی با شانس عدم وابستگی و افزایش نمره خودهدایتمندی با کاهش احتمال وابستگی به سیگار همبسته است.,"شخصیت,سرشت و منش,وابستگی به نیکوتین"
https://japr.ut.ac.ir/article_66776.html,پژوهش حاضر تأثیر آموزش ذهن آگاهی بر عواطف مثبت و منفی و پیچیدگی عاطفی را در بین دو گروه آزمایش و کنترل مورد بررسی قرار داد. پیچیدگی عاطفی به عنوان همبستگی عاطفه مثبت و منفی تعریف می­شود. این پژوهش از نوع آزمایشی بوده و جامعه آن دانشجویان پسر دانشگاه زنجان که در سال تحصیلی 95-96 در این دانشگاه تحصیل می‌کردند، بودند. 40 نفر از این افراد، به روش نمونه‌گیری در دسترس انتخاب شدند. 20 نفر به عنوان گروه آزمایش و 20 نفر دیگر به عنوان گروه کنترل، قرار داده شدند. پس از 8 نوبت اندازه­گیری به گروه آزمایش، 8 جلسه آموزش ذهن آگاهی ارائه شد و گروه کنترل آموزشی دریافت نکرد. پس از آموزش هر دو گروه 8 نوبت اندازه­گیری پیگیری داشتند. ابزار پژوهش، مقیاس عاطفه مثبت و منفی (PANAS) است که توسط واتسن و تلگن (1988) ساخته شده است. شیوه اجرا به صورت الکترونیک بود و از آزمودنی­ها خواسته شد در فواصل 48 ساعته و بین ساعات 19 تا 21 مقیاس را با استفاده از لینک دریافتی تکمیل، و به پژوهشگر ارسال کنند. داده‌ها با آزمون‌های آماری، تحلیل واریانس با اندازه‌گیری مکرر، تحلیل واریانس چند متغیره و t مستقل تحلیل شدند. نتایج پژوهش نشان داد که ذهن آگاهی موجب افزایش عاطفه مثبت و پیچیدگی عاطفی و کاهش عاطفه منفی می‌شود. بر اساس این یافته‌ها می‌توان گفت، ذهن آگاهی نقش مهمی در رشد عواطف افراد در زندگی ایفا می‌کند.,"پیچیدگی عاطفی,ذهن آگاهی,عاطفه مثبت,عاطفه منفی"
https://japr.ut.ac.ir/article_66774.html,شخصیت نقشی اساسی در روابط زناشویی دارد. خودشیفتگی به علت رویکرد متمرکز بر خود، فقدان همدلی و خشونت مانع از ایجاد روابط صمیمانه می­شود. درمان خودشیفتگی با موفقیت امکان‌پذیر است، اما نیاز به یک درک کامل از آسیب‌شناسی و روش­های بالینی مناسب دارد. درمان بین فردی فراشناختی (MIT) برای درمان خودشیفتگی فرایندی گام ‌به‌  گام اتخاذ می­کند که منجر به کاهش تدریجی فرایندهای خودشیفتگی می­شود. پژوهش حاضر با هدف بررسی تأثیر درمان بین­فردی فراشناختی بر کیفیت زناشویی مرد خودشیفته انجام ‌گرفته است. به­علت عمیق بودن مشکلات شخصیت و طولانی بودن درمان روش پژوهش حاضر پژوهش موردی است. در این مطالعه، آزمودنی مرد 28 ساله بود که با استفاده از مصاحبه بالینی و پرسشنامه­ی شخصیت خودشیفته (NPI-40) مبتلا به مشکلات زناشویی و خودشیفتگی تشخیص داده شد. درمان بین­فردی فراشناختی بیست ‌و یک جلسه و در طول یک سال انجام شد. نتیجه در ابعاد مختلف کیفیت زناشویی برای مرد و زن یکسان نبود و مسائل فرهنگی نیز نقش مهمی در فرایند درمان داشتند. اما به‌طورکلی، درمان باعث افزایش کیفیت زناشویی فرد و همسرش شد.,"خودشیفته,درمان بین فردی فراشناختی,کیفیت زناشویی"
https://japr.ut.ac.ir/article_66722.html,پنج سال اول تجربه مدرسه، نقش بسزایی در رشد سائقه پیشرفت و موفقیت، خودپنداری، سلامت روانی و عملکرد مناسب کودکان دارد. اولین گام در راستای بهبود یادگیری، شناسایی مشکلات حاکم بر آن است. این پژوهش با هدف تحلیل ادراک و تجربه‌ زیسته آموزگاران ابتدایی برای بازنمایی مشکلات یادگیری دانش‌آموزان دوره ابتدایی انجام شده است. نمونه‌ گیری هدفمند از نوع ملاکی بوده و پس از مصاحبه عمیق و نیمه‌ ساختاریافته با 12 معلم، اشباع نظری داده‌ ها بدست‌آمد. تحلیل داده ‌ها با استفاده از راهبردی هفت ‌مرحله‌ای کُلایزی صورت ‌پذیرفته و با ارجاع یافته ‌ها به شرکت‌ کنندگان، اعتباربابی یافته ‌ها حاصل شد. تحلیل عمیق داده‌ ها به استخراج دو مضمون اصلی از مسائل و مشکلات یادگیری دانش‌آموزان ابتدایی شامل مسائل مربوط به معلمان و مسائل مرتبط با برنامه ارزشیابی توصیفی و 11 زیرمضمون، منجر گردید. نتایج نشانگر وجود مشکلات عمیق و گسترده در عرصه یادگیری دانش‌آموزان ابتدایی است، به‌ گونه ‌ای که این آسیب ‌های محتمل و موجود، می ‌تواند سلامت و بالندگی نظام آموزش ابتدایی را با چالش ‌های جدی همراه سازد.,"مشکلات یادگیری,مدارس ابتدایی,پدیدارشناسی,تجربه زیسته معلمان"
https://japr.ut.ac.ir/article_66156.html,هدف از پژوهش حاضر، ترکیب نتایج کمی حاصل از پژوهش­ های انجام گرفته در زمینه اثرات آموزش از دور و مقایسه آن با روش سنتی بر پیشرفت تحصیلی دانشجویان با به­ کارگیری فراتحلیل است. جامعه آماری تحقیق کلیه پژوهش­ های انجام گرفته در  ایران در مورد تأثیر آموزش از دور و مقایسه آن با روش سنتی بر پیشرفت تحصیلی دانشجویان می­ باشد. از مجموع 138 پژوهش، 51 تحقیق منطبق با ملاک­ های مطالعه حاضر با استفاده از نرم افزار تحلیل آماری CMA نسخه 2 مورد تجزیه و تحلیل قرار گرفتند. میانگین اندازه اثر روش آموزش از دور و روش سنتی به ترتیب 98/0 و 47/0 با استفاده ازd  کوهن بدست آمد و سپس  با استفاده از آزمون تی به مقایسه اندازه اثر بین این دو روش پرداخته شد. نتایج  با قبول فرض عدم برابری واریانس­ ها نشان می­دهد که با سطح معناداری 001/0 که از 05/0 کمتر است (sig=0/001>0/05)، بین اندازه اثر آموزش از دور و روش متداول و سنتی تفاوت معنادار است. به­ عبارت دیگر، دانشجویانی که از شیوه آموزش از دور استفاده کردند، نسبت به دانشجویانی که به روش متداول آموزش دیدند، از پیشرفت تحصیلی بیشتری برخوردارند.,"آموزش از دور,پیشرفت تحصیلی,فراتحلیل"
https://japr.ut.ac.ir/article_66138.html,درگیری تحصیلی، از جمله مهم‌ترین عوامل موفقیت در پیشرفت تحصیلی است که در یافته‌های پژوهشی دهه اخیر مورد تأکید فراوان قرار گرفته است. از این‌رو، پژوهش حاضر با هدف تبیین نقش نیازهای اساسی روانشناختی بر درگیری تحصیلی دانش‌آموزان با میانجی‌گری خودکارآمدی تحصیلی انجام شده‌‌ است. روش پژوهش حاضر، توصیفی- همبستگی و روش تحلیل از نوع مدل‌یابی معادلات ساختاری بوده است. جامعه پژوهش شامل کلیه دانش‌آموزان پایه نهم شهر مشهد به تعداد 34688 نفر بوده که با استفاده از روش نمونه‌گیری تصادفی طبقاتی با انتساب متناسب، 700 نفر از آنان انتخاب شدند. برای جمع‌آوری داده‌ها از پرسش‌نامه‌ نیازهای اساسی روانشناختی دسی و همکارن (2000) با پایایی (82/0=α)، پرسشنامه خودکارآمدی تحصیلی میدلتون و میگلی (1997) با پایایی (81/0=α) و پرسشنامه درگیری تحصیلی ریو و تسنگ (۲۰۱۱) با پایایی (91/0=α) استفاده شد که روایی محتوا و سازه آن‌ها نیز بررسی و تأیید شد. نتایج تحلیل داده‌های این پژوهش نشان ‌داد که مدل پیشنهادی با داده­های پژوهش برازش مناسبی دارد. تأثیر مستقیم نیازهای اساسی روانشناختی بر خودکارآمدی تحصیلی و درگیری تحصیلی تأیید شد. اثر مستقیم خودکارآمدی بر درگیری تحصیلی نیز تأیید گردید. همچنین اثر غیرمستقیم نیازهای اساسی روانشناختی بر درگیری تحصیلی از طریق خودکارآمدی تحصیلی تأیید گردید.,"نیازهای اساسی روانشناختی,خودکارآمدی تحصیلی,درگیری تحصیلی,مدل معادلات ساختاری"
https://japr.ut.ac.ir/article_65668.html,هدف تحقیق حاضر، بررسی الگوی علی روابط بین ارتباط علی خودشناسی انسجامی، سبک‌های هویت و پیشرفت تحصیلی در بین دانشجویان کارشناسی ارشد دانشگاه آزاد در شهرستان ارومیه بوده است. روش تحقیق همبستگی و از نوع مدل­یابی معادلات ساختاری، و جامعه آماری نیز شامل کلیه دانشجویان کارشناسی ارشد دانشگاه آزاد اسلامی واحد ارومیه بوده که تعداد آن‌ها 6800 نفر می‌باشد. روش نمونه‌گیری تحقیق تصادفی طبقه‌ای و حجم نمونه با عنایت به فرمول کوکران 364 نفر بوده است. جهت گردآوری اطلاعات از سه نوع پرسشنامه شامل مقیاس خودشناسی انسجامی (قربانی، 2003)، سیاهه سبک‌های هویت برزونسکی (1989) و کارنامه تحصیلی دانشجویان استفاده شده است. برای تجزیه ‌و تحلیل داده­ها از تحلیل عاملی تائیدی، آمار توصیفی و استنباطی استفاده گردید. نتایج حاصل از مدل­یابی معادلات ساختاری نشان داد که اثر غیرمستقیم خودشناسی انسجامی بر پیشرفت تحصیلی از طریق سبک هویت اطلاعاتی، سبک هویت سردرگم و سبک هویت تعهد، مثبت و معنی­دار است. ولی اثر غیرمستقیم خودشناسی انسجامی بر پیشرفت تحصیلی از طریق سبک هویت هنجاری معنی‌دارنیست. به‌عبارت ‌دیگر،خودشناسی انسجامی از طریق سبک هویت اطلاعاتی، سبک هویت سردرگم و سبک هویت بر پیشرفت تحصیلی تأثیر می‌گذارد، اما خودشناسی انسجامی از طریق سبک هویت هنجاری بر پیشرفت تحصیلی تأثیر معنی‌داری ندارد.,"خودشناسی انسجامی,سبک‌های هویت,پیشرفت تحصیلی"
https://japr.ut.ac.ir/article_65666.html,هدف پژوهش حاضر، بررسی تأثیر آموزش روانشناسی مثبت‌نگر بر عشق به یادگیری و تاب‌آوری تحصیلی در دانش‌آ‌ّموزان بود. روش پژوهش حاضر نیمه­آزمایشی از نوع پیش­آزمون- پس­آزمون با گروه گواه بود. جامعه­ی آماری شامل کلیه دانش‌آموزان دختر دوره اول متوسطه شهر خرم‌آباد در سال تحصیلی  96-1395 می­باشد که از میان آن‌ها تعداد 30 نفر (15 نفر گروه آزمایش و 15 نفر گروه گواه) به عنوان حجم نمونه و به روش نمونه‌گیری تصادفی مرحله‌ای‌ انتخاب گردید. ابزار مورد استفاده در پژوهش شامل پرسشنامه­های تاب‌آوری تحصیلی مارتین و مارش (2006)و عشق به یادگیری مک‌فارلان (2003) بود. داده­ها با استفاده از روش­های آمار توصیفی (میانگین و انحراف استاندارد) و آمار استنباطی (تحلیل کوواریانس چندمتغیره) تحلیل شدند. نتایج پژوهش نشان داد که آموزش روان‌شناسی مثبت‌نگر باعث افزایش عشق به یادگیری و تاب‌آوری تحصیلی در دانش‌آموزان شد (31/45=F، 001/0>P)؛ بنابراین توجه به اهمیت روان‌شناسی مثبت‌نگر در افزایش عشق به یادگیری و تاب‌آوری تحصیلی در دانش‌آموزان یکی از ضرورت­های پژوهش محسوب می­­شود و برگزاری دوره­هایی در این زمینه توصیه می­­شود.,"تاب‌آوری تحصیلی,روانشناسی مثبت‌نگر,عشق به یادگیری"
https://japr.ut.ac.ir/article_65664.html,این پژوهش با هدف مطالعه اثربخشی نوروفیدبک با بازی­های شناختی بر کاهش مشکلات سلوک کودکان مبتلا به اختلال نقص توجه همراه با بیش­فعالی صورت گرفت. روش پژوهش از نوع شبه­آزمایشی با طرح پیش­آزمون و پس­آزمون با گروه کنترل بود. تعداد 20 نفر از دانش­آموزان پسر مبتلا به اختلال نقص توجه/بیش­فعالی به شیوه نمونه­گیری هدفمند در دو گروه آزمایش (میانگین سنی 2/10 و انحراف معیار 03/1) و کنترل (میانگین سنی  2/9 و انحراف معیار 91/0)  به تصادف گمارده شدند. کلیه آزمودنی­ها قبل و بعد از درمان با مقیاس تشخیصی اختلال بیش­فعالی- کم‌توجهی کودکان کانرز بزرگسالان (فرم والد و فرم معلم) در دو مرحله (پیش­آزمون و پس­آزمون) ارزیابی شدند. تحلیل داده­ها با آزمون تحلیل کوواریانس بیانگر تغییرات نمرات شرکت­کنندگان از پیش­آزمون به پس­آزمون است. به نحوی که آموزش نوروفیدبک در ترکیب با بازی­های شناختی باعث بهبود مشکلات سلوک کودکان مبتلا به اختلال نقص توجه همراه با بیش­فعالی شده است (01/0>P).  این تحقیق نشان داد که میانگین اندازه اثر 20 جلسه آموزش نوروفیدبک در ترکیب با بازی­های شناختی بر کاهش مشکلات سلوک به میزان 37 درصد بوده است.,"نوروفیدبک,اختلال نقص توجه/بیش فعالی,سلوک,بازی شناختی"
https://japr.ut.ac.ir/article_65078.html,تکانشوری، گرایش به انجام رفتار ناگهانی و فاقد دوراندیشی، از مولفه­های تعیین­کننده تعدادی از اختلال­های ­روان­­پزشکی است. ابعاد تکانشوری شامل بی برنامگی، تکانشوری حرکتی و تکانشوری شناختی هر یک به نحوی تعیین­کننده جنبه­هایی از افسردگی و اختلال­های اضطرابی هستند. هدف اصلی این پژوهش، مقایسه ویژگی­های تکانشوری بیماران مبتلا به افسردگی و اختلال­های اضطرابی و افراد عادی بود. این مقایسه، تفاوت سطوح تکانشوری سه گروه شرکت کننده در این پژوهش را نشان داد. تعداد 224 نفر (87 افسرده، 64 مضطرب، 73 عادی) از مبتلایان و جمعیت عمومی به صورت داوطلب در این پژوهش شرکت کردند. علاوه بر تشخیص روان­پزشکی نوع اختلال، از شرکت کنندگان خواسته شد تا مقیاس تکانشوری بارات (BIS؛ بارات، 1994) را تکمیل کنند. نتایج پژوهش نشان داد که افراد افسرده به طور معنادار بیش از افراد مضطرب و عادی تکانشوری حرکتی و بی برنامگی دارند و افراد مضطرب به طور معنادار بیش از افراد افسرده تکانشوری شناختی و بیش از افراد عادی تکانشوری شناختی و بی برنامگی دارند. سطوح تکانشوری افراد عادی در هر سه بعد کمتر از افراد افسرده و مضطرب بود.  مقایسه ابعاد تکانشوری بیماران و افراد عادی، احتمال تاثیرگذاری تکانشوری بر شکل­گیری و یا تداوم افسردگی و اختلال­های اضطرابی را تایید می­کند. تفاوت سطوح و ابعاد تکانشوری بیماران افسرده و مضطرب نیز می­تواند تفاوت در نوع اختلال روانشناختی را در این دو گروه توجیه کند.,"تکانشوری,افسردگی,اضطراب,آسیب شناسی روانی"
https://japr.ut.ac.ir/article_65036.html,پژوهش حاضر با هدف طراحی و شناسایی اثر الگوی مشاوره هیجان­مدار مبتنی بر اخلاق اسلامی بر شادکامی زوجین ناسازگار صورت پذیرفت. روش پژوهش آزمایشی، و در چارچوب طرح شبه آزمایشی از نوع پیش­آزمون- پس­آزمون با گروه گواه بود. جامعه آماری کلیه زوجین مراجعه­کننده به مرکز مشاوره یارا در شهرستان ساوه بوده است که از بین آن­ها 30 زوج داوطلب در شش ماهه دوم سال 1395 انتخاب گردید و به تصادف در دو گروه آزمایش و گواه جایگزین شدند. ابزار گرداوری اطلاعات پرسشنامه شادکامی آکسفورد بود. برنامه به مدت 10 جلسه مشاوره گروهی 90 دقیقه­ای برای گروه آزمایش اجرا شد، اما گروه گواه، آموزشی دریافت نکرد. برای تحلیل داده­ها از تحلیل کوواریانس چندمتغیره استفاده شد. یافته‌ها حاکی از آن بود که الگوی طراحی­شده از روایی مناسب برخوردار بوده و باعث افزایش معنادار میانگین شادکامی و مولفه­های آن یعنی رضایت از زندگی، خلق مثبت، بهزیستی ذهنی و خودکارامدی گردیده، اما بر مولفه دیگر یعنی عزت نفس تاثیر معناداری نداشته است. می­توان نتیجه‌ گرفت الگوی مشاوره هیجان­مدار مبتنی بر اخلاق اسلامی به عنوان یک روش کاربردی و مؤثر می‌تواند زوجین ناسازگار را از حالت دلبستگی ناایمن به ایمن، تنظیم هیجانات و شادکامی بیشتر سوق دهد.,"رویکرد هیجان ‌مدار,مشاوره هیجان مدار مبتنی بر اخلاق اسلامی,شادکامی"
https://japr.ut.ac.ir/article_65034.html,پژوهش حاضر با هدف بررسی اثربخشی آموزش مداخله شناختی-رفتاری در کاهش اضطراب امتحان و کمرویی در دانش‌آ‌ّموزان بود. روش پژوهش حاضر نیمه­آزمایشی از نوع پیش­آزمون-پس­آزمون با گروه گواه بود. جامعه­ی آماری شامل کلیه دانش‌آموزان دختر دوره اول متوسطه شهر خرم‌آباد در سال تحصیلی  96-1395 می­باشد که از میان آن‌ها تعداد 30 نفر(15 نفر گروه آزمایش و 15 نفر گروه گواه) به عنوان حجم نمونه و به روش نمونه‌گیری خوشه‌ای مرحله‌ای به طریق تصادفی انتخاب گردید. ابزار مورد استفاده در پژوهش شامل پرسشنامه­های اضطراب امتحان ساراسون (0196)و کمرویی چیک و باس (1983) بود. داده­ها با استفاده از روش­های آمار توصیفی (میانگین و انحراف استاندارد) و آمار استنباطی (تحلیل کوواریانس چندمتغیره) تحلیل شدند. نتایج پژوهش نشان داد که آموزش مداخله درمان شناختی-رفتاری باعث کاهش اضطراب امتحان و کمرویی در دانش‌آموزان شد (63/70=F، 001/0>P)؛ بنابراین توجه به اهمیت مداخله شناختی-رفتاری در کاهش اضطراب امتحان و کمرویی در دانش‌آموزان یکی از ضرورت­های پژوهش محسوب می­­شود و برگزاری دوره­هایی در این زمینه توصیه می­­شود.,"اضطراب امتحان,درمان شناختی-رفتاری,کمرویی"
https://japr.ut.ac.ir/article_65032.html,پژوهش حاضر با هدف بررسی اثر تحریک الکتریکی فراجمجمه­ای بر توجه انتخابی در شرایط تکلیف دوگانه انجام گرفت. این پژوهش از نوع نیمه تجربی بود. بدین منظور تعداد 28 نفر از دانشجویان دانشگاه شهید چمران اهواز با میانگین سنی 46/2±32/25 سال به صورت نمونه­گیری در دسترس انتخاب، و سپس به طور تصادفی به دو گروه آزمایشی و شم تقسیم شدند. از تمامی شرکت­کنندگان آزمون تکلیف دوگانه اثر استروپ قبل و بعد از تحریک الکتریکی فراجمجمه­ای به عمل آمد. این آزمون شامل چهار فاصله زمانی 50، 100، 300 و 900 هزارم ثانیه بین دو محرک در سه حالت اثر استروپ در شرایط تکلیف دوگانه بود. نتایج آزمون تحلیل واریانس مرکب نشان داد که میانگین زمان واکنش گروه آزمایشی به طور معناداری از گروه شم بهتر بود؛ در نتیجه تحریک الکتریکی قطعه پیش­پیشانی قشر مغز باعث کاهش اثر دوره بی­پاسخی روانشناختی می­شود. پس تحریک الکتریکی، ظرفیت توجه یا سرعت پردازش اطلاعات را در انسان بهبود می­دهد.,"دوره بی پاسخی روانشناختی,اثر استروپ,قشر پیش پیشانی,پردازش اطلاعات,زمان واکنش"
https://japr.ut.ac.ir/article_64950.html,پژوهش حاضر با هدف بررسی تأثیر گروهی آموزش مهارت­های زندگی بر کاهش پرخاشگری نوجوانان کم شنوای دختر انجام شده است. روش پژوهش نیمه آزمایشی و طرح آن پیش­آزمون- پس­آزمون با گروه کنترل انجام شد. این مطالعه بر روی 34 نفر از نوجوانان کم شنوای دختر دبیرستان نظام مافی تهران که از طریق نمونه­گیری در دسترس مبتنی بر هدف انتخاب، و در دو گروه آزمایش و کنترل جای­دهی شدند؛ انجام شد. برای جمع­آوری داده­ها از مقیاس پرخاشگری باس و پری (AQ) استفاده شد. برنامه آموزش مهارت­های زندگی طی 8 جلسه 60 دقیقه­ای به گروه آزمایش ارائه شد. نتایج تجزیه و تحلیل­ها نشان داد که آموزش مهارت­های زندگی موجب کاهش معنی­دار پرخاشگری نوجوانان کم شنوای دختر در گروه آزمایش شده است. با در نظر گرفتن نتایج این پژوهش و اهمیت مهارت­­های زندگی، توجه به این مهارت­ها یک ضرورت اجتماعی است که از طریق آن می­توان به ارتقای وضعیت سلامت روانی نوجوانان کم­شنوا کمک کرد.,"مهارت های زندگی,پرخاشگری,کم شنوا"
https://japr.ut.ac.ir/article_64932.html,این پژوهش با هدف بررسی رابطه خودکارآمدی و تاب‌آوری با کیفیت زندگی در مادران دارای کودکان کم توان ذهنی انجام شد. پژوهش از نوع همبستگی بود. نمونه آماری شامل 338 نفر از مادران بود که به روش نمونه­گیری خوشه­ای تصادفی و با استفاده از فرمول کوکران انتخاب شدند. در این پژوهش، از روش­های آماری همبستگی پیرسون و رگرسیون استفاده شد. از مقیاس خودکارآمدی چسنی و همکاران (2006)، تاب‌آوری کلاهنن (1996) و کیفیت زندگی سازمان بهداشت جهانی (1998) استفاده شد. نتایج بدست آمده نشان داد که بین متغیر خودکارآمدی با کیفیت زندگی و مولفه­های آن بجز مولفه سلامت محیط رابطه معنی‌دار و مسقیمی وجود دارد. همچنین بین تاب آوری با کیفیت زندگی و مولفه­های آن بجز مولفه سلامت محیط رابطه معنی‌دار و مسقیمی وجود دارد. نتایج بررسی رگرسیون نیز نشان داد خودکارآمدی و تاب آوری به طور معناداری کیفیت زندگی را پیش­بینی کردند. نتایج بدست آمده نشان داد که کیفیت زندگی رابطه مستقیمی با خودکارآمدی و تاب آوری دارد و این متغیرها می­توانند تاثیر فراوانی بر کیفیت زندگی مادران داشته باشند.,"خودکارآمدی,تاب‌آوری,کیفیت زندگی,مادران کودکان کم توان ذهنی"
https://japr.ut.ac.ir/article_63972.html,همه پیشرفت‌های شگفت‌انگیز انسان، زاییده یادگیری است و یادگیری به‌نحو چشمگیری از انگیزه تحصیلی، اثر می‌پذیرد؛ به‌رغم اهمیت شگرف انگیزه تحصیلی در یادگیری دانش‌آموزان و همچنین شواهد گسترده‌ای مبنی بر بروز افت شدید در انگیزه تحصیلی دانش‌آموزان،  پژوهش‌هایی ژرفانگر که بتواند ماهیت و عوامل موثر در تشدید این پدیده را بازنمایی کند، به‌ندرت انجام شده‌است. در این پژوهش سعی‌ شد تا با استفاده از رویکرد تفسیرگرایانه، ضمن بازنمایی آسیب‌های موجود،‌‌ عوامل احتمالی کاهش انگیزه تحصیلی و راه‌های بهبود آن بررسی‌شود. تلاش گردید تا ضمن واکاوی در ادراک دانش‌آموزان و تجربه‌زیسته‌شان، نشان داده‌شود که آن‌ها چه درکی از پدیده افت انگیزه تحصیلی دارند، آن‌ را چطور درک و ارزیابی می‌کنند. داده‌های روایتی با استفاده از فن مصاحبه نیمه‌ساختارمند با 38 نفر از دانش‌آموزان (دختر و پسر) گردآوری و بر اساس راهبرد هفت‌مرحله‌ای کُلایزی تحلیل شد؛ تحلیل عمیق روایت‌های دانش‌آموزان، به شناسایی و دسته‌بندی 5 مضمون اصلی و 13 زیر مضمون منتج‌گردید. نتایج نشان می‌دهد انگیزه‌ تحصیلی دانش‌آموزان دبیرستانی تحت‌تأثیر عوامل مختلفی از جمله‌ عوامل فردی، خانوادگی، آموزشگاهی، فناوری‌های نوین ارتباطی و  عوامل اجتماعی  قرار می‌گیرد. در این مقاله، هر یک از عوامل شناسایی‌شده به همراه روایت‌های دانش‌‌آموزان، مورد بحث قرار گرفته شده است.,"انگیزه تحصیلی,دانش آموزان متوسطه,عوامل فردی,عوامل آموزشگاهی,عوامل خانوادگی"
https://japr.ut.ac.ir/article_63710.html,پرسشنامة حافظه فعال (2012)، شاخصی برای ارزیابی مشکلات روزمرة زندگی در ارتباط با مشکلات حافظه فعال در بیماران آسیب‌دیده مغزی است. این حافظه، توانایی ما برای به‌ خاطر آوردن و مدیریت اطلاعات است، افراد از اطلاعاتی که لازم است به خاطر آورند، یادداشت ذهنی درست می­کنند؛ بنابراین حافظه فعال یکی از عوامل تأثیرگذار بر کیفیت زندگی افراد است. از طرف دیگر، نیاز به یک ابزار روا و پایا در این حوزه احساس می‌شود. هدف اصلی پژوهش بررسی ویژگی­های روانسنجی پرسشنامة حافظه فعال در یک نمونه از جامعة­ ایرانی است. ابزارهای این پژوهش، پرسشنامة حافظه فعال (WMQ) و پرسشنامه حافظه فعال کورنولدی بودند که بر روی سیصد نفر (150 زن، 150 مرد) داوطلب از ساکنان شهرستان کاشمر اجرا شد. به ‌منظور تعیین روایی پرسشنامه از تحلیل عاملی اکتشافی و تأییدی نوع اول، برای بررسی روایی همگرایی از آزمون کورنولدی و از آلفای کرونباخ برای تعیین پایایی استفاده شد. نتایج تحلیل عاملی نشان داد که به ‌غیر از گویه­های 6 و 29 سایر گویه‌ها از بار عاملی مناسبی برخوردار بودند. ضرایب آلفای کرونباخ -894/0- بود. ضمناً مولفه‌های پرسشنامة حافظه فعال با نمرة کل آزمون کورنولدی ضریب همبستگی مثبت و معنا‌داری داشت. با توجه به یافته­های به ‌دست‌ آمده پرسشنامه حافظه فعال، ابزاری پایا و روا برای سنجش حافظه فعال جامعة ایرانی است.,"پرسشنامه حافظه فعال,ویژگی های روانسنجی,بزرگسالان,تحلیل عاملی"
https://japr.ut.ac.ir/article_63708.html,توانایی نسبت دادن ادراکات ذهنی ­ای همچون باور، نیت، میل، وانمود کردن، دانش و از این قبیل به خود و دیگران و فهم این موضوع که ادراکات ذهنی‌ دیگران می­ تواند با  ادراکات ما و حتی با واقعیت متفاوت باشد، نظریه ذهن نامیده می‌شود. با توجه به ناتوانی شدید کودکان اتیستیک در رشد مهارت‌های ارتباطی، پژوهش حاضر با هدف بررسی این فرضیه مطرح شد که آیا بین نظریه ذهن و زبان در این کودکان ارتباطی وجود دارد و اگر چنین ارتباطی وجود دارد، کدام یک از مؤلفه‌های زبانی قابلیت تبیین توانمندی در نظریه ذهن را دارند. به این منظور، 110 کودک اتیستیک 4 الی 16 ساله با استفاده از نسخه فارسی آزمون رشد زبان (حسن­ زاده و مینایی، 1380) و تکالیف باور کاذب (ویمر و ورنر، 1983) مورد بررسی قرار گرفتند. نتایج به‌دست ‌آمده  نشان دادند که بین توانمندی در درک دستوری، واژگان تصویری و واژگان شفاهی با توانایی در نظریه ذهن ارتباط وجود دارد.,"اتیسم,نظریه ذهن,رشد زبان"
https://japr.ut.ac.ir/article_63706.html,هدف این تحقیق بررسی میزان مشارکت و پیشرفت تحصیلی دانش‌آموزان دبیرستانی در درس زبان انگلیسی با روش آموزشی کلاس معکوس بوده است. برای انجام تحقیق از روش‌های توصیفی و شبه آزمایشی پیش­آزمون-پس­آزمون استفاده شده است. 56 دانش‌آموز دوم دبیرستان از  مدرسه­ای در شهر تهران به صورت تصادفی در دو گروه آزمایشی و کنترل قرار داده شدند و به مدت 20 هفته (هر هفته 2ساعت) آموزش زبان انگلیسی به صورت معکوس و سنتی به ترتیب برای گروه­های آزمایش و کنترل ارائه شد. برای بدست آوردن میزان مشارکت دانش‌آموزان در کلاس معکوس از پرسشنامه مشارکت ریو (2013) و برای اندازه‌گیری پیشرفت تحصیلی دانش‌آموزان از آزمون محقق‌ساخته استفاده شده است. پایایی پرسشنامه ریو، 95/ و پایایی آزمون محقق ساخته از طریق آزمون مجدد، 90/ محاسبه شده است. یافته‌های پژوهش نشان می­دهد که میزان مشارکت دانش‌آموزان در کلاس درس معکوس در هر چهار مؤلفه مشارکت رفتاری، شناختی، عاطفی و عاملی بالاتر از میانگین است. همچنین تفاوت معناداری در میزان پیشرفت تحصیلی دانش‌آموزان بین دو گروه آزمایش و کنترل وجود دارد. بر اساس نتایج این پژوهش، کلاس درس به شیوه معکوس با افزایش میزان مشارکت دانش‌آموز موجب بهبود عملکرد تحصیلی آنان می‌شود.,"یادگیری معکوس,آموزش زبان انگلیسی,مشارکت,پیشرفت تحصیلی"
https://japr.ut.ac.ir/article_63704.html,هدف از پژوهش حاضر مقایسه تاثیر درمان شناختی- رفتاری مارلات و معنادرمانی بر پیشگیری از بازگشت و کاهش ولع زنان وابسته به مواد بود. در یک پژوهش نیمه آزمایشی 45 زن مصرف کننده مواد که دوره سم­زدایی را با موفقیت در مرکز درمان اجتماع­مدار بانوان تهران به پایان رسانده بودند، با روش نمونه­گیری در دسترس انتخاب شدند و در دو گروه آزمایشی (15 نفر در هر گروه) و یک گواه (15 نفر) تقسیم شدند. گروه آزمایشی شناختی رفتاری به مدت 12 هفته و گروه آزمایشی معنادرمانی به مدت 10 هفته تحت درمان قرار گرفتند. گروه گواه در طول این مدت درمانی دریافت نکردند. آزمودنی­ها توسط مقیاس پیشگیری از بازگشت گورسکی (1989) و مقیاس کاهش ولع فرانکن و همکاران (2002) و نیز آزمایش ادرار ارزیابی شدند. نتایج تجزیه و تحلیل کواریانس تک­متغیری و چند­متغیری نشان دادکه تفاوت معناداری بین دو گروه آزمایش در ولع مصرف و بازگشت به مواد در مرحله پس آزمون وجود دارد، ولی در مرحله پیگیری اثربخشی معنا­درمانی ماندگار نبود. همچنین نتایج آزمون خی دو نشان داد که تفاوت معناداری در فراوانی بازگشت وجود دارد. نتایج نشان داد که درمان شناختی­-­­ رفتاری مارلات و معنادرمانی در کاهش ولع مصرف و پیشگیری از بازگشت زنان معتاد موثر است.,"مدل شناختی‌- رفتاری مارلات,معنادرمانی,پیشگیری از بازگشت,ولع مصرف,وابستگی به مواد"
https://japr.ut.ac.ir/article_63680.html,رضایت زناشویی یکی از مهم­ترین مؤلفه­های عملکرد سالم در خانواده است. پژوهش حاضر با هدف بررسی رابطه بین رضایت­مندی زوجیت با سبک­های تفکر معلمان متأهل زن در شهر تهران به اجرا در آمد. برای این منظور، نمونه­ای به حجم 200 نفر از معلمان متأهل زن در مدارس راهنمایی و متوسطه شهر تهران انتخاب شد. روش نمونه­گیری تصادفی چند مرحله­ای بود. پرسشنامه رضایت­مندی زوجیت افروز و پرسشنامه سبک­های تفکر استرنبرگ - واگنر به معلمان متاهل زن شهر تهران داده شد. 169 پرسشنامه مورد تحلیل آماری قرار گرفت. نتایج حاصل از تحلیل همبستگی دو مقیاس فوق حاکی از آن است که بین رضایت­مندی کلی با برخی مؤلفه­های سبک تفکر از قبیل تفکر قانون­گذار، قضایی، پایورسالار، کلی­نگر، آزاداندیش در سطح اطمینان 99 درصد (01/0)=P با سبک­های اجرایی، فردسالار و برون­نگر در سطح اطمینان 95 درصد (05/0)=P رابطه مستقیم و معناداری وجود دارد. بین رضایت کلی زوجیت افروز با بعضی از مولفه­ها از جمله تفکر جزیی­نگر و درون­نگر ارتباط معناداری یافت نشد. همچنین بین بیشتر مؤلفه­های رضایت­مندی زوجیت و مؤلفه­های سبک­های تفکر، در سطح اطمینان 95 و 99 درصد رابطه معنادار و مستقیم وجود داشت و در برخی دیگر رابطه معناداری یافت نشد.,"رضایت مندی زوجیت,سبک تفکر,معلمان متأهل زن"
https://japr.ut.ac.ir/article_63666.html,هدف این پژوهش بررسی رابطه­ی بین هوش هیجانی، نشانه­های روانی و رضایت از زندگی بود. با استفاده از طرح همبستگی و از طریق نمونه‌گیری خوشه ای چند مرحله­ای، 180 نفر از دانش­آموزان دختر مقطع متوسطه شهر اصفهان انتخاب شدند و به پرسشنامه­های رگه هوش هیجانی (پترایدز و فرنام، 2001)، چک لیست نشانه­های روانی (دراگوتیس، ریکلز و راک، 1976) و رضایت از زندگی (دینر، امونس، لارسن و گریفین، 1984) پاسخ دادند. نتایج پژوهش نشان داد که بین هوش هیجانی و رضایت از زندگی رابطه­ی مثبت و معناداری وجود داشت. بین نشانه­های روانی و رضایت از زندگی رابطه­ی منفی و معناداری وجود داشت (01/0P<). همچنین، هوش هیجانی رابطه­ی معناداری با نشانه­های روانی داشت (01/0P<). نتایج تحلیل رگرسیون گام به گام نشان داد که متغیرهای هوش هیجانی 6/50 درصد، ترس مرضی 2/4 درصد و افسردگی 3/3 درصد واریانس نمرات رضایت از زندگی را پیش­بینی کردند. در مجموع این سه متغیر 1/58 درصد از نمرات رضایت از زندگی را تبیین کردند (01/0P<). هوش هیجانی در پیش­بینی رضایت از زندگی نقش مهمتری نسبت به نشانه­های روانی دارد و مؤلفه­های درون فردی و بین‌فردی هوش هیجانی به افزایش رضایت از زندگی کمک می­کند.,"هوش هیجانی,نشانه‌های روانی,رضایت از زندگی"
https://japr.ut.ac.ir/article_63664.html,علم سلامت روان شاخه‌ای از علم روانشناسی است که با پیشگیری از اختلال‌های روانی و حفظ شیوه‌های بهینه زندگی و بهداشت عاطفی سر‌و کار دارد. این تحقیق تأثیر آموزش مسائل محیط زیستی بر بهبود سلامت روان فراگیران را بر اساس تفاوت‌های جنس مورد بررسی قرار می‌دهد. با توجه به موضوع، این مطالعه از نوع نیمه‌تجربی از نوع قبل (Pre-test) و بعد (Post-test) است. 142 کودک دختر و پسر بین پنج تا شش سال از مهدکودک‌های شهر مشهد به عنوان نمونه آماری انتخاب شدند. برای برآورد وضعیت موجود سلامت روان کودکان از یک پرسشنامه‌ی دو قسمتی شامل اطلاعات فردی و 53 سؤال در مورد سلامت روانی (SCL-90-R) استفاده شده است. نتایج حاصل از تحقیق تأثیر آموزش مسائل محیط زیستی بر بهبود سلامت روان کودکان نشان می‌دهد که به طور متوسط میانگین پاسخ‌ها در پس­آزمون رشد قابل ملاحظه­ای نسبت به پاسخ­ها در پیش‌آزمون داشته است و مفاهیم ارائه شده در کلاس‌های آموزشی و همچنین تمرینات به صورت محسوس و معنی‌داری سلامت روان کودکان را بهبود بخشیده است.,"آموزش,مسائل محیط زیستی,بهداشت روان,کودکان"
https://japr.ut.ac.ir/article_63660.html,هدف پژوهش حاضر بررسی اثربخشی آموزش مهارت­های ادراکی– حرکتی بر کاهش نشانه­های اختلال یادگیری ریاضی بوده است. روش پژوهش شبه آزمایشی از نوع پیش­آزمون- پس­آزمون با  گروه گواه و جامعه آماری شامل کلیه دانش آموزان دختر پایه سوم ابتدایی دارای اختلال یادگیری ریاضی شهر تهران بود. از این جامعه آماری 30 نفر به صورت در دسترس انتخاب و به صورت تصادفی در دو گروه 15 نفری آزمایش و گواه قرار گرفتند. گروه آزمایش طی 18 جلسه طی دو ماه تحت آموزش مهارت­های ادراکی- حرکتی قرار گرفتند، سپس پس­آزمون روی دو گروه اجرا شد. ابزار مورد استفاده در پژوهش، آزمون اختلال ریاضی ملک پور (1387) بود. تحلیل یافته­ها با استفاده از مدل آماری تحلیل کوواریانس صورت گرفت. نتایج نشان داد که آموزش مهارت­های ادراکی- حرکتی تأثیر مثبت و معناداری بر کاهش نشانه­های اختلال یادگیری ریاضی دارد.,"اختلال یادگیری ریاضی,آموزش مهارت های ادراکی- حرکتی"
https://japr.ut.ac.ir/article_63542.html,هدف از پژوهش حاضر بررسی میزان تاثیر روش ترکیبی تصویرسازی ذهنی همراه با تمرین جسمانی بر یادگیری و یادداری مهارت سه گام بسکتبال در دانش آموزان مقطع راهنمایی بود. بدین منظور از بین دانش آموزان پسر مقطع راهنمایی شهرستان بروجن با استفاده از روش نمونه­گیری خوشه­ای مرحله­ای تصادفی و طی دو مرحله تعداد 40 نفر انتخاب و در گروه آزمایشی و کنترل قرار گرفتند. آزمودنی­های گروه آزمایشی ابتدا مهارت سه گام بسکتبال را در ذهن خود تصویرسازی کرده و بعد آن را به صورت عملی تمرین کردند و گروه کنترل این مهارت را فقط به صورت عملی تمرین کردند. جلسات تمرینی شامل 8 هفته و هر هفته 3 ساعت بود. ابزارهای پژوهش شامل پرسشنامه تجدیدنظر شده تصویرسازی یحرکتی هال و مارتین (1997) بود. جهت تحلیل داده­ها از تحلیل واریانس با اندازه­گیری­های مکرر و تحلیل کوواریانس استفاده شد. یافته­ها نشان­دهنده تاثیر بیشتر روش ترکیبی تصویرسازی ذهنی همراه با تمرین بدنی بود. بر اساس یافته­ها توصیه می­شود جهت بالا بردن کارایی ورزشکاران  رشته­های مختلف ورزشی از این روش که به هیچ­گونه هزینه و امکاناتی نیازی ندارد، استفاده کنند.,"تصویرسازی ذهنی,یادگیری و یادداری,مهارت‌های حرکتی,دانش آموزان پسر"
https://japr.ut.ac.ir/article_63466.html,پژوهش حاضر به منظور بررسی رابطه نگرش نسبت به پدر و تعهد به خانواده با اهمال‌کاری تحصیلی در فرزندان جانبازان صورت گرفت. این پژوهش یک مطالعه همبستگی بود و جامعه آن را کلیه فرزندان جانبازان شهرستان‌های یزد و اردکان تشکیل می دادند. با توجه به محدودیت‌های دسترسی به جامعه، 144 نفر به روش نمونه‌گیری دردسترس انتخاب شدند و به پرسشنامه های ادراک والدین گرول نیک (1991)، تعهد به خانواده فولیگ‌نی و همکاران (1999) و اهمال‌کاری تحصیلی سواری (1390) پاسخ دادند. داده های جمع آوری شده با استفاده از همبستگی پیرسون و تحلیل رگرسیون چندگانه مورد تجزیه و تحلیل قرار گرفتند. یافته های پژوهش نشان داد که هر دو متغیر نگرش به پدر و تعهد به خانواده و ابعاد آن با اهمال‌کاری تحصیلی فرزندان جانبازان همبستگی معنی‌دار منفی دارند (01/0>p). نتایج تحلیل رگرسیون نیز نشان داد که این دو متغیر در مجموع قادر به پیش‌بینی 4/17 درصد از واریانس اهمال‌کاری تحصیلی هستند (05/0>p). با توجه به این یافته ها می توان نتیجه گرفت که نگرش نسبت به پدر و تعهد به خانواده نقش معنی‌داری در پیش‌بینی اهمال‌کاری تحصیلی فرزندان جانبازان دارند و احتمالاً ممکن است بهبود آن‌ها، خصوصاً نگرش به پدر، با کاهش اهمال‌کاری تحصیلی در دانش آموزان فرزند جانباز همراه باشد.,"نگرش نسبت به پدر,تعهد به خانواده,اهمال کاری تحصیلی,فرزندان جانبازان"
https://japr.ut.ac.ir/article_63464.html,این پژوهش به منظور تاثیر مداخله گروهی فلورتایم مبتنی بر هیجان ابراز شده مادران بر کارکردهای هیجانی کودکان اتیسم با عملکرد بالا انجام شد. نوع مطالعه برای بخش اول، مطالعه علی مقایسه­ای و بخش دوم مطالعه نیمه آزمایشی است. براین اساس برنامه درمانی 23 جلسه­ای تدوین شد. در نهایت 14 کودک اتیسم با عملکرد بالا، از مراکز اتیسم به صورت نمونه­گیری در دسترس انتخاب شده (7 نفر در گروه آمایش و 7 نفر در گروه کنترل درمانی ABA) گمارده شدند. ابزار­های مورد استفاده پرسشنامه خانواده، آزمون گیلیام و آزمون هوش استانفورد بینه و آزمون هیجان کارکردی گرین اسپن بود. نتایج نشان می­دهد که بعد از ارائه مداخله، گروه آزمایش در مقایسه با گروه کنترل درمانی، در 2 مرحله آخر  رشد هیجان کارکردی یعنی؛ مرحله پنجم (باورهای هیجانی) (017/0P-value=) و مرحله ششم (تفکر هیجانی و منطقی) (004/0P-value=)، به طور معنی­دار کارکرد هیجانی بهتری نسبت به گروه کنترل پیدا کردند.,"فلورتایم,هیجان ابراز شده,رشد هیجان کارکردی,اتیسم,مادران"
https://japr.ut.ac.ir/article_63462.html,هدف این پژوهش بررسی عملی بودن، اعتبار، روایی و نرم­یابی مقیاس رضایت­مندی زوجیت افروز بود. بدین منظور نمونه­ای به حجم 415 نفر از معلمان متاهل زن در مدارس راهنمایی و متوسطه شهر تهران که به روش نمونه­برداری تصادفی چند مرحله­ای انتخاب شدند (حجم نمونه با توجه به جدول کرجسی و مورگان)، پرسشنامه رضایت­مندی زوجیت (110 سوالی در طیف لیکرت 4 درجه­ای از کاملا موافقم تا کاملا مخالفم) را تکمیل کردند. نتایج نشان داد ضریب اعتبار پرسشنامه از طریق فرمول کلی آلفای کرونباخ 989/0 است. در بررسی روایی سازه از روش تحلیل عاملی استفاده شد. پس از حذف سوالات نامناسب و با استفاده از تحلیل مولفه­های اصلی، چرخش پروماکس، و ماتریس عاملی، نمودار شیب­دار و غیره از مجموعه 108 سوالی، تعداد 9 عامل استخراج شد. برای بررسی روایی همگرا، همبستگی بین دو مقیاس رضایت­مندی زوجیت افروز و رضایت­مندی زناشویی اینریج در سطح اطمینان 99/0،) 01/0P=) همبستگی 437/0 بدست آمد که نتایج نشان داد روایی همگرای مناسب بین دو ابزار فوق وجود دارد.,"عملی بودن,اعتبار,روایی,رضایت مندی زوجیت,معلمان متأهل زن"
https://japr.ut.ac.ir/article_62606.html,هدف پژوهش حاضر مقایسۀ رضایت زناشویی والدین بر اساس ویژگی و نوع ناتوانی فرزندان می­باشد. با توجه به موضوع و هدف پژوهش حاضر این مطالعه از نوع پس­رویدادی است. شرکت­کنندگان پژوهش حاضر شامل 125 زوج می­باشند که به صورت نمونه­گیری خوشه­ای چند مرحله­ای تصادفی انتخاب و مورد پژوهش قرار گرفتند. ابزارهای پژوهش حاضر شامل فرم کوتاه مقیاس رضامندی زوجیت افروز و پرسشنامه مربوط به سوألات جمعیت شناختی می­باشد. داده­های گردآوری‌شده در دو بخش آمار توصیفی و آمار استنباطی (تحلیل واریانس یک­راهه و t مستقل)، تجزیه و تحلیل گردید. نتایج این پژوهش نشان داد که بین والدین دانش­آموزان عادی، کم­توان ذهنی­، آسیب بینایی و آسیب شنوایی از لحاظ رضایت زناشویی تفاوت معناداری وجود دارد (01/0>p).گروه والدین دانش‌آموزان با آسیب شنوایی رضایت زناشویی کمتری نسبت به دیگر گروه­ها دارا می­باشد. همچنین این پژوهش نشان داد که بین گروه پدرها و مادرها از لحاظ رضایت زناشویی تفاوت معنادار وجود دارد )001/0≥p). با توجه به نتایج پژوهش حاضر به نظر می­رسد رضایت زناشویی والدین با فرزند ناتوان می­تواند تحت تأثیر نوع ناتوانی کودک قرار گیرد. از آنجاکه والدین کودک دارای آسیب شنوایی شرایط و نیازهای متفاوت­تری نسبت به دیگر والدین تجربه می­کنند، از رضایت زناشویی کمتری برخوردار هستند. ازاین‌رو، پیشنهاد می­شود برنامه­های مداخله­ای مؤثر و زودهنگام برای سازگاری والدین کودک ناتوان به‌ویژه والدین فرزند با آسیب شنوایی صورت گیرد.,"رضایت زناشویی,والدین,کم توان ذهنی,آسیب بینایی و آسیب شنوایی"
https://japr.ut.ac.ir/article_62604.html,پژوهش حاضر با هدف بررسی ثبات درونی و روایی عاملی مقیاس اعتماد کارکنان (OTS) طراحی شده توسط هوی و شان- موران (2003) انجام شد. در این پژوهش، 255 معلم از مدارس ابتدایی شهر بجستان با روش نمونه­گیری چند مرحله­ای انتخاب شدند. ثبات درونی مقیاس اعتماد کارکنان به کمک آلفای کرونباخ و ساختار عاملی آن با تحلیل عاملی به روش عامل مشترک و نیز تحلیل عاملی تأییدی بررسی شد. یافته­ها نشان داد آلفای کرونباخ کل مقیاس، 96/0 است و خرده مقیاس­ها نیز از آلفای بالایی برخوردار هستند. همچنین تحلیل عاملی به روش عامل مشترک با چرخش پروماکس، سه عاملِ مشابه با عوامل مطرح شده توسط سازندگان مقیاس در پژوهش اولیه­شان را نمایان ساخت که مجموعاً 04/71 درصد واریانس داده­ها را تبیین می­کرد. تحلیل عاملی تأییدی مقیاس نیز نشان دهنده­ی برازش خوب ساختار سه عاملی مطرح شده با داده­ها بود. نتایج پژوهش حاضر گویای آن است که مقیاس اعتماد کارکنان، ابزاری پایا و معتبر جهت اندازه­گیری اعتماد آموزشگاهی معلمان ایرانی است.,"مقیاس اعتماد کارکنان,ثبات درونی,ساختار عاملی"
https://japr.ut.ac.ir/article_62600.html,جلوه­های هیجانی چهره یکی از پیچیده­ترین حالت­های ذهنی است. هدف از این مطالعه­ بررسی رابطه­ی بین سبک­های دلبستگی و توانایی بازشناسی جلوه­های هیجانی چهره بود. در یک مطالعه­ی مقطعی 221 نفر (100 زن و 121 مرد) از دانشجویان دانشگاه شهید بهشتی از طریق روش نمونه­گیری در دسترس انتخاب شدند و نسخه­ی کامپیوتری تجدیدنظر یافته­ی جلوه­های هیجانی صورت و  پرسشنامه­ی سبک­های دلبستگی را تکمیل نمودند. یافته­ها حاکی از تفاوت­ افراد با سبک دلبستگی ایمن و ناایمن در بازشناسی حالات هیجانی چهره بود. بدین­گونه که افراد با سبک دلبستگی ایمن نسبت به افراد با سبک دلبستگی ناایمن عملکرد مناسب­تری داشتند. نتایج تفاوت معناداری بین سبک­های دلبستگی اجتنابی و اضطرابی نشان نداد. یافته­های این مطالعه در قالب تأثیرات درازمدت تجارب نخستینِ رابطه­ی­ مادر و کودک بر توانایی بازشناسی جلوه­های هیجانی چهره مورد بحث قرار گرفته است.,"بازشناسی هیجان,جلوه های هیجانی چهره,نظریه دلبستگی"
https://japr.ut.ac.ir/article_62596.html,هدف از پژوهش حاضر بررسی اثربخشی گروه درمانی شناختی- رفتاری بر نشخوار ذهنی و اضطراب بیماران مبتلا به مولتیپل اسکلروزیس بود. نمونه پژوهش شامل 30 نفر (15 نفر گروه آزمایش، 15 نفر گروه کنترل) از بیماران مبتلا به ام اس بود که به صورت نمونه­گیری در دسترس و داوطلبانه انتخاب شدند. طرح پژوهش از نوع پیش­آزمون- پس­آزمون با گروه کنترل بود و به ابزارهای پژوهش که عبارت بودند از پرسشنامه نشخوار ذهنی نولن، هوکسما و مارو (1991) و پرسشنامه اضطراب بک (BAI) پاسخ دادند. برای تحلیل داده­ها از روش تحلیل کواریانس چند متغیره (مانکوا) استفاده شد. نتایج حاصل از تحلیل داده­ها نشان داد، گروه درمانی شناختی- رفتاری باعث کاهش معنادار نشخوار ذهنی و اضطراب بیماران مبتلا به ام اس گروه آزمایش در مقایسه با گروه کنترل شد. یافته­ها بعد از یک ماه نیز پایدار بودند.,"گروه درمانی شناختی- رفتاری,نشخوار ذهنی,اضطراب"
https://japr.ut.ac.ir/article_62594.html,ادراک و تجربه ‌زیسته استادان و مدرسان از مهمترین مولفه‌های روانشناختی تاثیرگذار بر عملکرد آنان در فرایند یاددهی یادگیری در کلاس درس به شمار می‌رود. این پژوهش با درک ضرورت شناسایی ابعاد و زوایای دیدگاه شناختی استادان و مدرسان دوره آموزش مجازی دانشگاه تهران با استفاده از رویکرد شناختی ـ تفسیری، به تحلیل و بازنمایی این ادراکات، در خصوص کیفیت آموزش مجازی پرداخته است. بدین‌منظور تلاش‌ گردید تا مبتنی بر داده‌های روایتی برگرفته از 11 مصاحبه نیمه‌ساختارمند با استادان و مدرسان، ضمن درک پدیده مورد مطالعه از منظر آنان، نتایج پرمایه‌ای تولیدشده و باورپذیری یافته‌ها، ارتقا یابد. مقایسه متوالی و مستمر داده‌ها، به استخراج و بازنمای هفت مضمون اصلی شامل «تعامل، بازخورد، انعطاف‌پذیری، محتوا،‌ دسترس‌پذیری، ارزشیابی، خلاقیت» منتج گردید. در این مقاله هر یک از هفت مضمون اصلی، با استفاده از روایت‌های مشارکت‌کنندگان، مورد واکاوی و بازنمایی قرار گرفته شده است.,"کیفیت,دوره های آموزش مجازی دانشگاه تهران,آسیب‌شناسی,ادراک و تجربه زیسته,پدیدارشناسی"
https://japr.ut.ac.ir/article_61784.html,هدف پژوهش حاضر بررسی دو مدل پیشنهادی اثر مستقیم و غیرمستقیم اخلاق رابطه­ای در روابط افقی و عمودی و ابعاد آن بر افسردگی و اختلال عملکرد جنسی با میانجی­گری رضایت زناشویی و سطح ارتباطات کارمندان زن اداره‌های دولتی شهر اهواز است. با استفاده از روش نمونه‌گیری تصادفی چند مرحله­ای 220 نفر از کارمندان زن متأهل اداره­های دولتی شهر اهواز به‌عنوان نمونه‌ی پژوهش انتخاب گردید. ابزار مورد استفاده در پژوهش حاضر، پرسشنامه اخلاق رابطه­ای(RES)، پرسشنامه افسردگی بک (BDI-13)، تجارب جنسی آریزونا(ASEX) و پرسشنامه رضایت زناشویی انریچ (ENRICH) است. داده‌ها به روش تحلیل معادلات ساختاری تحلیل شدند. مدل‌های ارزیابی شده در نمونه پژوهش از شاخص­های برازندگی قابل قبولی برخوردار بود. به‌منظور ارزیابی مدل پیشنهادی، بخش ساختاری الگو با استفاده از الگو یابی معادلات ساختاری (SEM) با برآورد حداکثر درست‌نمایی (ML) برآورد گردید. الگوی پیشنهادی در مدل افقی برازنده‌ی داده‌ها است و مدل پیشنهادی بدون تغییر تأیید شد، اما الگوی پیشنهادی در مدل عمودی با حذف یک مسیر مورد تأیید واقع شد. نتایج به دست آمده مدل­ ارائه شده و مضامین آموزشی و درمانی حاصل از این پژوهش به تفصیل مورد بحث قرار گرفته است.,"اخلاق رابطه ای,افسردگی,اختلال عملکرد جنسی,رضایت زناشویی,سطح ارتباطات"
https://japr.ut.ac.ir/article_61782.html,هدف کلی پژوهش حاضر پیش­بینی رضایت از مدرسه بر اساس خودکارآمدی تحصیلی و اهداف پیشرفت دانش­آموزان بود. روش پژوهش حاضر از نظر اهداف کاربردی، از نظر داده­ها کمی و از نظر ماهیت همبستگی بوده است. جامعه پژوهش حاضر عبارت بود از تمامی دانش­آموزان دختر پایه هفتم دوره متوسطه اول منطقه 4 آموزش و پرورش شهر تهران که شامل 11871 نفر بودند. حجم نمونه با استفاده از فرمول کوکران معادل 373 نفر به دست آمده است.  ابزارهای اندازه­گیری در این پژوهش بدین شرح است: مقیاس رضایت از مدرسه (MSLSS) اسکات هوبنر، پرسشنامه خودکارآمدی تحصیلی جری جینگ و مورگان (MJSES) و پرسشنامه اهداف پیشرفت میدگلی و همکاران (1998). داده­های جمع­آوری شده با استفاده از شاخص­های آمار توصیفی (میانگین، انحراف معیار و کجی و کشیدگی) و همچنین شاخص­های موجود در آمار استنباطی از جمله همبستگی پیرسون و رگرسیون چندگانه مورد تجزیه و تحلیل قرار گرفت. همچنین به منظور بررسی نرمال بودن متغیر پژوهش از آزمون کالموگروف اسمیرنف بهره گرفته شده است.  بر اساس یافته­های به دست آمده از پژوهش حاضر، خودکارآمدی تحصیلی، اهداف تبحری و اهداف عملکردی توانایی پیش­بینی رضایت از مدرسه را دارا می­باشند. از سوی دیگر، خودکارآمدی تحصیلی و اهداف تبحری در تعامل با یکدیگر توانایی پیش­بینی رضایت از مدرسه دانش­آموزان را دارا می­باشند. بر این اساس، خودکارآمدی تحصیلی قادر به پیش­بینی 59 درصد از تغییرات نمره رضایت از مدرسه و اهداف تبحری قادر به پیش­بینی 50 درصد از تغییرات نمره رضایت از مدرسه است.,"رضایت از مدرسه,خودکارآمدی تحصیلی,اهداف پیشرفت"
https://japr.ut.ac.ir/article_61434.html,مطالعه حاضر با هدف بررسی نقش متغیرهای خودارزشیابی مرکزی و جهت­گیری هدف در فرسودگی تحصیلی در دانش­آموزان انجام شد. روش پژوهش توصیفی- همبستگی بود. جامعه آماری کلیه دانش­آموزان سال سوم مشغول به تحصیل در دوره متوسطه دوم شهر تهران بودند.200 دانش­آموز دوره سوم مقطع متوسطه از شهر تهران با روش نمونه­گیری خوشه­ای چندمرحله­ای انتخاب شدند. پس از کنار گذاشتن پرسشنامه­های ناقص در نهایت 170 پرسشنامه تجزیه و تحلیل شد. ابزار­های پژوهشی شامل پرسشنامه فرسودگی تحصیلی برسو (2007)، جهت­گیری هدف الیوت و مک گریگور (2001) و خودارزشیابی مرکزی جاج و همکاران (2003) بود. داده­ها با استفاده از ضریب همبستگی، رگرسیون همزمان و آزمون t تجزیه و تحلیل شد. نتایج نشان داد که خودارزشیابی مرکزی، جهت­گیری تسلط-گرایش، عملکرد-گرایش و عملکرد-اجتناب پیش­بینی کننده­های منفی و معنادار فرسودگی تحصیلی هستند. اما جهت­گیری تسلط-اجتناب با فرسودگی تحصیلی رابطه­ای ندارد. همچنین نتایج رگرسیون همزمان نشان داد که خودارزشیابی مرکزی و جهت­گیری هدف تسلط-گرایش به ترتیب نقش منفی و معناداری در پیش­بینی فرسودگی تحصیلی دارند و در مجموع 36 درصد از واریانس فرسودگی تحصیلی را تبیین می­کنند و در نهایت یافته­های حاصل از مقایسه بین دانش­آموزان دختر و پسر در رابطه با فرسودگی تحصیلی، خودارزشیابی مرکزی و جهت­گیری هدف نشان داد که بین دو گروه تفاوتی وجود ندارد. اما در مؤلفه خستگی هیجانی از فرسودگی تحصیلی تفاوت بین دختران و پسران معنادار بود و پسران خستگی هیجانی بیشتری را در مقایسه با دختران داشتند.,"فرسودگی تحصیلی,خودارزشیابی مرکزی,جهت گیری هدف"
https://japr.ut.ac.ir/article_61432.html,هدف مطالعه مقایسه اثربخشی طرحواره درمانی و درمان شناختی رفتاری بر علائم اختلال خوردن در بیماران بی‌اشتهای روانی با توجه به پیوند والدینی بوده است. روش مطالعه آزمایشی با طرح پیش‌آزمون- پس­آزمون، پیگیری با گروه کنترل بود. جامعه آماری تحقیق شامل بیماران دارای اختلال خوردن مراجعه‌کننده به مراکز روانپزشکی، روان‌درمانی بالینی و مراکز درمانی چاقی و لاغری شهر تهران در رده سنی 16 تا 23 سال بود. روش نمونه‌گیری هدف­مند بوده و بر اساس غربالگری از بین 24 بیمار بی‌اشتهای روانی، 21 بیمار دارای پیوند والدینی ضعیف تشخیص داده شدند و در نهایت بیماران در دو گروه آزمایش و یک گروه کنترل همتاسازی شده‌اند. ابزار گردآوری داده‌ها پرسشنامه و مصاحبه تشخیصی بر اساس ملاک‌های تشخیص اختلال خوردن و تشخیص روان‌پزشک بود و از سه پرسشنامه استفاده شد: 1- پیوند والدینی، 2- سیاهه اختلال خوردن، 3- طرحواره‌های یانگ. تنها طرحواره درمانی در کاهش علائم اختلال خوردن اثربخش بوده است. همچنین درمان در بعد بیش حمایت‌گری نسبت به مراقبت کم اثربخشی بیشتری داشته است. یافته‌های بدست آمده از پژوهش می‌تواند تأیید بر دیدگاه درمانگران با نگرش سیستمی در سبب این اختلال باشد و برای روانشناسان و درمانگران در کمک به بیماران و پیشگیری از آسیب‌های احتمالی کمک کننده باشد.,"طرحواره درمانی,درمان شناختی و رفتاری,بی‌اشتهائی روانی,علائم اختلال خوردن,پیوند والدینی"
https://japr.ut.ac.ir/article_61430.html,این پژوهش با هدف افزایش رضایت زناشویی زنان باردار بر اساس آموزش دلبستگی پیش از زایمان انجام شد و روش آن از نوع آزمایشی با طرح پیش‌آزمون- پس‌آزمون دوگروهی بوده است. 30 نفر از زنان باردار مراجعه‌کننده به بیمارستان­  تخصصی صارم در شهر تهران که واجد شرایط شرکت در کارگاه بودند، ثبت‌نام شدند و به‌صورت تصادفی 15 نفر برای گروه مداخله و 15 نفر برای گروه کنترل وارد طرح شدند. گروه آزمایش در 8 جلسه کارگاه آموزشی شرکت کردند. شش جلسه از این کارگاه برای زنان باردار و دو جلسه برای همسران آنها اختصاص یافته بود. مداخله حاضر در برگیرنده آموزش­هایی در حوزه سلامت روان، تعاملات زناشویی و دلبستگی مادر به جنین بوده است. سیاهه شخصیتی رضایت زناشویی قبل و بعد از آموزش برای دو گروه کنترل و مداخله اجرا شد. نتایج تحلیل کوواریانس چندمتغیری گروه مداخله نشان داد که میانگین نمرات زیرمقیاس­های تعارضات زناشویی کاهش پیدا کرده است. کاهش بدین معنا که آموزش توانسته است منجر به افزایش رضایت زناشویی زنان باردار شود. ازآنجاکه، کارگاه روان­شناختی دلبستگی در دوران بارداری منجر به افزایش رضایت زناشویی می­شود، لذا استفاده از آن به‌عنوان دوره­های متداول در بیمارستان­های زنان و زایمان پیشنهاد می‌شود.,"رضایت زناشویی,زنان باردار,دلبستگی پیش از زایمان"
https://japr.ut.ac.ir/article_61428.html,این پژوهش با هدف بررسی نقش واسطه­ای عزت نفس در رابطه بین ادراک حمایت سازمانی و خودکارآمدی در میان کارکنان شرکت گاز استان اصفهان به انجام رسید. روش پژوهش همبستگی و جامعه‌ی آماری شامل کلیه کارکنان شرکت مذکور بود که از میان انان 248 نفر با استفاده از نمونه‌گیری در دسترس به عنوان نمونه انتخاب شدند. ابزارهای پژوهش شامل پرسشنامه‌ی 16 سؤالی حمایت سازمانی آیزنبرگر و همکاران (1986)، پرسشنامه‌ی 10 سؤالی عزت نفس روزنبرگ (1965) و پرسشنامه‌ی 17 سؤالی خودکارآمدی عمومی شرر و مادوکس (1982) بود. داده‌ها از طریق ضریب همبستگی پیرسون، تحلیل رگرسیون گام به گام و تحلیل مسیر مورد تحلیل قرار گرفت. نتایج تحلیل مسیر نشان داد که طی یک سلسله روابط زنجیره‌ای، عزت نفس رابطه میان حمایت سازمانی ادراک شده با خودکارآمدی را میانجی­گری می‌کند (/010p<). بنابراین، چنین نتیجه­گیری می­شود که برای افزایش خودکارآمدی کارکنان می­توان با افزایش عزت نفس کارکنان از طریق بهبود در ادراک حمایت سازمانی اقدام نمود.,"خودکارآمدی,حمایت سازمانی ادراک شده,عزت نفس,شرکت گاز"
https://japr.ut.ac.ir/article_61426.html,پژوهش حاضر با هدف بررسی کیفیت رابطه معلم-دانش­آموز تحت عنوان دلبستگی به معلم (دلبستگی ایمن، دلبستگی اجتنابی و دلبستگی اضطرابی) به عنوان عامل اثرگذار بر درگیری تحصیلی در دانش­آموزان دختر و پسر انجام شده است. روش پژوهش حاضر توصیفی (غیر آزمایشی) و طرح آن از نوع علی- مقایسه­ای، همبستگی و رگرسیون گام به گام می­باشد. 289 دانش­آموز دختر و 282 دانش­آموز پسر از شهر همدان در رشته ریاضی فیزیک و علوم تجربی در دروس شیمی و فیزیک، به روش نمونه­گیری خوشه­ای چند مرحله­ای  مورد بررسی قرار گرفتند. آنان پرسشنامه­های ابعاد درگیری تحصیلی ریو و تسنگ (2011) و مقیاس محقق ساخته سه بعدی دلبستگی به معلم را تکمیل کردند. نتایج نشان داد بین سبک دلبستگی اجتنابی به معلم و رابطه دلبستگی اجتنابی به معلم و درگیری تحصیلی، در دو گروه تفاوت معنادار وجود دارد، ولی بین رابطه دلبستگی ایمن به معلم و درگیری تحصیلی تفاوت معنی­دار مشاهده نشد. در گروه دختران، دلبستگی ایمن به معلم، پیش­بین درگیری تحصیلی بالا و در گروه پسران، دلبستگی ایمن به معلم پیش­بین درگیری تحصیلی بالا و دلبستگی اجتنابی به معلم پیش­بینی کننده درگیری تحصیلی پایین بود.,"دلبستگی ایمن,دلبستگی اجتنابی,دلبستگی اضطرابی به معلم,درگیری تحصیلی"
https://japr.ut.ac.ir/article_61424.html,این تحقیق با هدف پیش‌بینی موفقیت در ریاضیات بر اساس سبک‌های فرزندپروری و طرحواره‌های ناسازگار اولیه در دانش­آموزان انجام گرفت. روش پژوهش از نوع همبستگی و جامعه آماری آن تمام دانش‌آموزان پسر دوره راهنمایی شهرستان کاشان بود. با استفاده از روش نمونه­گیری خوشه‌ای تصادفی 200 دانش­آموز انتخاب شدند. ابزار سنجش شامل پرسشنامه طرحواره‌های ناسازگار اولیه یانگ، پرسشنامه سبک‌های فرزندپروری خلیلی و خورشیدی و نمرات درس ریاضی دانش‌آموزان در امتحانات پایان ترم بود. پس از جمع‌آوری داده‌ها از روش همبستگی و رگرسیون چندمتغیری همزمان برای تحلیل داده‌ها استفاده شد. یافته­ها نشان داد بین موفقیت در ریاضیات و متغیرهای سبک­های فرزندپروری شامل: مستبد، سهل‌گیر و بی‌مسئولیت رابطه معنادار منفی، و در سبک قاطع رابطه معنادار مثبت وجود دارد. همچنین بین موفقیت در ریاضیات و طرحواره‌های قطع ارتباط و طرد و گوش به زنگی بیش از حد و بازداری رابطه معنادار منفی وجود دارد. یافته­ها نشان داد طرحواره‌ی ناسازگار قطع ارتباط و طرد و گوش به زنگی بیش از حد و بازداری و سبک‌های فرزندپروری مستبد، سهل‌گیر و قاطع توان پیش‌بینی‌ موفقیت در ریاضیات را داشتند.,"سبک‌های فرزندپروری,طرحواره‌های ناسازگار اولیه,موفقیت در ریاضیات"
https://japr.ut.ac.ir/article_61422.html,پژوهش حاضر به منظور بررسی رفتارهای پرخطر و عوامل مرتبط با آن در دانشجویان دانشگاه‌های تحت پوشش وزارت علوم، تحقیقات و فناوری صورت پذیرفت. جامعه پژوهش حاضر شامل کلیه دانشجویان جدیدالورود دانشگاه­های تابعه وزارت علوم، تحقیات و فناوری به استثنای دانشگاه پیام نور و جامع علمی‌- کاربردی است. در پژوهش حاضر با توجه به ماهیت پژوهش، نمونه‌گیری به شکل سرشماری بوده و نمونه برابر جامعه تلقی می‌گردد. ابزار این پژوهش پرسشنامه‌ای 92 ماده‌ای بود که ابعاد مختلفی از قبیل اطلاعات جمعیت­شناختی، عوامل خطر و محافظت­کننده، سبک­های مقابله‌ای، عوامل مرتبط با خودکشی و سوء­ مصرف مواد و نگرش نسبت به مشاوره را شامل می‌شود. تحلیل داده­ها با استفاده از روش­های توصیفی انجام گرفت. نتایج نشان داد پسران در مقایسه با دختران بیشتر در معرض خطر سوء­ مصرف مواد قرار دارند؛ دانشجویان خوابگاهی در مقایسه با دانشجویان غیر خوابگاهی در معرض خطر بیشتری برای سوء مصرف مواد هستند؛ بهره­گیری از اعتقادات مذهبی و حمایت اجتماعی با در معرض خطر سوء مصرف مواد بودن رابطه معکوس دارد؛ در معرض خطر مواد بودن با شیوه‌های مقابله با استرس هیجان مدار و اجتنابی رابطه مستقیم معنادار نشان می­دهد؛ دختران در مقایسه با پسران در معرض میزان بیشتری از خطر خودکشی قرار دارند؛ دانشجویان خوابگاهی در مقایسه با دانشجویان غیرخوابگاهی در معرض خطر خودکشی بیشتری هستند؛ بهره­گیری از اعتقادات مذهبی و حمایت اجتماعی با میزان خطر خودکشی رابطه معکوس دارد؛ میزان خطر خودکشی با شیوه مسئله مدار مقابله با استرس رابطه معکوس معنادار، و با شیوه­های هیجان مدار و اجتنابی رابطه مستقیم معنادار دارد.,"سلامت روان,عوامل خطر,عوامل محافظت کننده,دانشجو"
https://japr.ut.ac.ir/article_61276.html,هدف از پژوهش حاضر، بررسی تأثیر شناخت‌درمانی مبتنی بر ذهن‌آگاهی ((MBCT بر تصویر بدنی در ورزشکاران بدنساز مرد می‌باشد. این مقاله پژوهشی نیمه‌آزمایشی از نوع پیش‌‌­آزمون– پس‌آزمون با گروه کنترل است که در آن تأثیر تکنیک­های شناخت‌درمانی مبتنی بر ذهن‌آگاهی ((MBCT بر بهبود تصویر بدنی در ورزشکاران بدنساز مرد 18 تا 30 سال مورد بررسی قرار گرفت.‌‌‌‌‌ نمونه­های مورد پژوهش از چهار باشگاه‌ بدنسازی تهران (آرین، جنوب شرق، ‌‌‌‌‌‌‌‌‌‌‌‌‌‌‌‌‌‌‌‌‌‌‌چمران و اسپینا) در تابستان 1394 با روش نمونه­گیری در دسترس مبتنی بر هدف انتخاب شدند: از میان کل ورزشکاران بدنسازمردیکه دارای معیارهای ورود به مطالعه بودند، تعداد 32 نفر با نمره 46 تا 170 (تصویر بدنی بد و متوسط) در پرسشنامه تصویر ‌بدن MBSRQ، انتخاب و به صورت تصادفی در دو گروه مداخله و کنترل (هر گروه 16 نفر) گمارش شدند. افرادی که در گروه آزمایش قرار گرفتند در 8 جلسه درمان گروهی 2 ساعته به صورت هفتگی شرکت نمودند، اما افراد گروه گواه درمانی دریافت نکردند. پس از پایان درمان، پس­آزمون بر روی هر دو گروه انجام شد. نتایج حاصل از آزمون تحلیل کوواریانس گویای اثربخشی شناخت‌درمانی مبتنی بر ذهن‌آگاهی ((MBCT بر علائم بالینی اضطراب بود. آموزش شناخت‌درمانی مبتنی بر ذهن‌آگاهی ((MBCT می­تواند منجر به بهبود تصویر بدنی در ورزشکاران بدنساز شود.,"شناخت درمانی,ذهن­آگاهی,تصویر ‌‌‌بدنی,ورزشکار,بدنساز"
https://japr.ut.ac.ir/article_61126.html,بیماری آلزایمر یکی از شایع­ترین بیماری­های تحلیل­برنده و پیش­رونده سلول­های مغزی است که با آسیب­های شناختی همراه است. هدف پژوهش حاضر بررسی تاثیر ورزش هوازی بر کارکردهای عصب روان­شناختی بیماران مبتلا به آلزایمر بود. بدین­منظور طی یک پژوهش شبه­آزمایشی با گروه کنترل، 14 نفر از افراد مبتلا به آلزایمر عضو انجمن آلزایمر به روش در دسترس انتخاب شدند. قبل از مداخله، شدت بیماری مددجویان با استفاده از آزمون FAST (محمدیان و همکاران؛ 2015) و MMSE (سیدیان و همکاران؛ 1386) و میزان آتروفی هیپوکامپ بر اساس Brain MRI سنجیده شد و به صورت تصادفی در دو گروه 7 نفری گماشته شدند. هر دو گروه در دو مرحله پیش­آزمون و پس­آزمون با آزمون­های MMSE و MOCA (سیگارودی و همکاران؛ 1391) مورد سنجش قرار گرفتند. گروه آزمایش در برنامه ورزشی با دوچرخه ثابت، به مدت 3 ماه، دو جلسه در هفته و هر جلسه 45 دقیقه شرکت کردند و گروه کنترل مداخله­ای دریافت نکرد. نتایج تحلیل کوواریانس نشان داد که نمرات پس­آزمون عملکرد عصب روان­شناختی بیماران مبتلا به آلزایمر در گروه آزمایش به­طور معناداری بالاتر از گروه کنترل است. بنابراین، به نظر می­رسد برنامه ورزش هوازی می­تواند در بهبود کارکردهای عصب روان­شناختی این بیماران موثر باشد.,"آلزایمر,ورزش هوازی,کارکردهای عصب روان شناختی"
https://japr.ut.ac.ir/article_61090.html,اختلال وسواس- اجبار با شیوع مادام‌العمر تقریباً 5/2 درصد به‌عنوان یک مشکل جهانی سلامت روان مطرح است. امروزه یکی از چالش‌های اساسی، ایجاد درمان‌های مؤثر و جدیدی است که مداخله­ های کم‌هزینه‌ای را نیز فراهم آورد. هدف از این پژوهش تعیین اثربخشی فیلم‌درمانی گروهی بر کاهش نشانه‌های وسواس- اجبار بود. طرح پژوهش حاضر از نوع شبه‌آزمایشی و یک طرح پیش‌آزمون- پس‌آزمون و پیگیری یک ماهه با گروه گواه بود. نمونة آماری را 24 فرد دارای نشانه‌های وسواس- اجبار تشکیل دادند که به‌صورت تصادفی در دو گروه 12 نفره آزمایش و گواه قرار گرفتند. ابزار پژوهش، پرسشنامة وسواس- اجبار مادزلی (MOCI) بود. نمرات بدست آمده از ارزیابی وسواس- اجبار و خرده مقیاس‌های آن شامل بازبینی، شستن، کندی و تردید، در سه مرحلة پیش‌آزمون، پس‌آزمون و پیگیری با روش آماری تحلیل واریانس آمیخته مورد تجزیه و تحلیل قرار گرفت. نتایج حاصل از تحلیل آماری نشان داد که فیلم‌درمانی گروهی بر کاهش نشانه‌های وسواس- اجبار مؤثر است (05/0p<). بر مبنای نتایج این مطالعه، می‌توان استفاده از فیلم‌درمانی گروهی را به‌عنوان روشی نوین، کم‌هزینه و مؤثر در تسهیل درمان به درمانگران وسواس پیشنهاد نمود.,"فیلم‌درمانی گروهی,اختلال وسواس- اجبار,نشانه‌های وسواس- اجبار"
https://japr.ut.ac.ir/article_61088.html,این پژوهش به منظور بررسی رابطه جهت­گیری مذهبی و احساس معنا در زندگی با کیفیت زندگی در سالمندان مقیم خانه سالمندان شهر تهران انجام گرفت. پژوهش از نوع همبستگی بود. به این منظور، از مجموع خانه­های سالمندان شهر تهران که از ٤٢٠٠ سالمند نگهداری می­کنند، ١٠ خانه سالمند به صورت تصادفی انتخاب، و بر اساس جدول مورگان ٣٥٠ نفر از آنها به عنوان نمونه انتخاب شدند. ابزار مورد استفاده این پژوهش پرسشنامه کیفیت زندگی، مقیاس شاخص ارزش­مندی زندگی و مقیاس جهت­گیری مذهبی آلپورت بود. برای تحلیل داده­ها  از تحلیل رگرسیون و ضریب همبستگی پیرسون استفاده شد. نتایج نشان داد که احساس معنا در زندگی با کیفیت زندگی (حیطه روانشناختی و روابط اجتماعی) رابطه  معنادار دارد. در واقع احساس معنا بیشترین سهم را (٥٢٪) در پیش­بینی کیفیت زندگی دارد. اما جهت­گیری مذهبی درونی ٤٨٪ و جهت­گیری بیرونی ١٨٪ کیفیت زندگی را پیش­بینی می­کند. با توجه به نتیجه پژوهش، بالا بودن احساس معنا در زندگی سالمندان باعث بهبود کیفیت زندگی آنها می­شود. هر چند توجه به کیفیت زندگی همه سالمندان یکی از چالش­های مهم قرن حاضر است، اما سالمندان مقیم آسایشگاه­ها از اولویت بیشتری برخوردارند، چرا که سالمندان مقیم آسایشگاه جزء آسیب پذیرترین قشر سالمند هستند.,"احساس معنا در زندگی,جهت گیری مذهبی,سالمند,کیفیت زندگی"
https://japr.ut.ac.ir/article_61086.html,پژوهش حاضر با هدف تعیین اثربخشی درمان شناختی رفتاری در افزایش سلامت روانی مادران باردار و وزن هنگام تولد نوزادان آن‌ها اجرا شده است. در یک طرح نیمه آزمایشی شرکت کنندگان به صورت تصادفی به دو گروه آزمایش (64 نفر) و کنترل (78 نفر) اختصاص یافتند. گروه آزمایش برنامه مداخله‌ای متشکل از 8 جلسه درمان شناختی رفتاری را دریافت کردند. برای هر دو گروه داده­ های مربوط به سطح اضطراب، افسردگی پس از زایمان، عزت نفس، استرس پیش و پس از مداخله جمع ­آوری شد. نتایج تحلیل واریانس نشان داد که در پس آزمون نمرات اضطراب، افسردگی پس از زایمان و استرس کاهش یافت، ولی تفاوت معنی ­داری در عزت نفس شرکت کنندگان مشاهده نشد. همچنین میانگین وزن نوزادان گروه آزمایش نسبت به گروه کنترل افزایش معنی ­داری را نشان نداد. یافته‌ها حاکی از تأثیر مداخله شناختی رفتاری بر کاهش مشکلات خلقی پس از زایمان است و لزوم توجه بیشتر به مداخلات روانشناختی در شناسایی، پیشگیری و درمان افسردگی پس از زایمان را پیشنهاد می­ کند.,"کم وزنی,آموزش بارداری,درمان شناختی-رفتاری,مشکلات خلقی,افسردگی پس از زایمان,عزت نفس"
https://japr.ut.ac.ir/article_61084.html,پژوهش حاضر با هدف شناسایی اثر یادگیری مشارکتی بر اضطراب، نگرش و پیشرفت تحصیلی دانش­آموزان در درس ریاضی صورت پذیرفت. روش پژوهش، آزمایشی بوده و در طرح پیش­آزمون- پس­آزمون با گروه گواه انجام یافت. جامعه آماری شامل کلیه دانش­آموزان دختر سال دوم دبیرستان رشته علوم تجربی شهر تهران بود که از آن نمونه­ای به روش نمونه­گیری در دسترس شامل دو کلاس مشابه از دو دبیرستان در منطقه کهریزک برگزیده شده و به طور تصادفی در دو گروه  آزمایشی و گواه قرار گرفتند (22 نفر در گروه آزمایش و 20 نفر در گروه کنترل). گروه آزمایشی به مدت سی و دو جلسه تحت آموزش ریاضی به روش یادگیری مشارکتی قرار گرفته و گروه گواه در همین مدت با روش سنتی آموزش دیدند و مطابق با طرح تحقیق هر دو گروه پیش و پس از آموزش به لحاظ هر سه متغیر مورد مطالعه، سنجیده شدند. جهت گرداوری داده­ها از مقیاس اضطراب ریاضی (شکرانی، 1381)، پرسشنامه نگرش نسبت به ریاضی (قنبرزاده، 1380) و آزمون پیشرفت تحصیلی معلم ساخته استفاده شد و داده­ها به واسطه تحلیل کوواریانس تک عاملی پردازش شدند. یافته­ های پژوهش تفاوت معنی‌دار P<0/05 میان دو گروه آزمایشی و گواه در هر سه متغیر اضطراب ریاضی، نگرش نسبت به ریاضی و پیشرفت تحصیلی را نشان داد، به طوری ­که گروه آزمایشی اضطراب ریاضی کمتر، نگرش بهتر نسبت به ریاضی و پیشرفت تحصیلی بیشتری داشتند.,"یادگیری مشارکتی,اضطراب ریاضی,نگرش نسبت به ریاضی,پیشرفت تحصیلی در ریاضی"
https://japr.ut.ac.ir/article_61082.html,مالتیپل اسکلروزیس به عنوان یک بیماری مزمن و عصبی پیش­رونده به شمار می‌رود که موجب عوارضی چون اختلال تعادل، خستگی و سرانجام کاهش کیفیت زندگی می­ شود. هدف از پژوهش حاضر بررسی تأثیر تمرین‌های نوروفیدبک بر تعادل و خستگی بیماران مبتلا به ام ­اس بود.  18 نفر (4 مرد و 14 زن) از بیماران مالتیپل اسکلروزیس انجمن ام اس و جامعه حمایت از بیماران ام ­اس ایران، با درجه ناتوانی (EDSS) کمتر از 5/4، به صورت هدفمند انتخاب و سپس به طور تصادفی به دو گروه آزمایشی که تمرینات نوروفیدبک را دریافت کردند (8=n) و کنترل (10=n) تقسیم شدند. قبل و بعد از دوره تمرینی، آزمون‌های تعادلی برگ و بلند شدن و رفتن زمان دار و آزمون شدت خستگی و کیفیت زندگی به عمل آمد. تحلیل داده‌ها با استفاده از آزمون‌های  t مستقل و  t همبسته در سطح معنی­ داری 05/0>P انجام گرفت. بین بیماران دو گروه در پیش ­آزمون در وضعیت تعادل، خستگی و کیفیت زندگی تفاوت معنی­ داری وجود نداشت. نتایج آزمون t همبسته نشان داد که تعادل بیماران در گروه آزمایشی به دنبال تمرینات نوروفیدبک بهبودی معنی­ داری داشت (05/0>P)؛ همچنین به دنبال 10 جلسه تمرینات نوروفیدبک بهبودی معنی ­داری در خستگی و کیفیت زندگی بیماران حاصل نشد. بر اساس این نتایج، تمرینات نوروفیدبک می‌تواند در کنار درمان‌های دارویی برای بهبود تعادل بیماران ام­ اس مورد استفاده قرار گیرد.,"نوروفیدبک,تعادل,خستگی,مالتیپل اسکلروزیس"
https://japr.ut.ac.ir/article_61080.html,پژوهش حاضر با هدف ارائه مدل علی روابط سرمایه­ های روان­شناختی و هیجانات تدریس با توجه به نقش واسطه ­ای خستگی هیجانی انجام شد. برای این منظور، تعداد 172 نفر از معلمان مقطع ابتدایی شهرستان برازجان به روش نمونه ­گیری تصادفی ساده انتخاب، و به پرسشنامه­ ای خودگزارشی متشکل از مقیاس­ های سرمایه روان‌شناختی (لوتانز و همکاران، 2007)، خستگی هیجانی (ماسلاچ و همکاران، 1996) و مقیاس ارتقاء­یافته هیجانات تدریس فرنزل و همکاران (2010) پاسخ دادند. تحلیل داده‌ها در دو بخش متغیرهای مکنون و مشاهده‌ پذیر و با روش مدل‌سازی معادلات ساختاری به ­وسیله نرم‌افزار AMOS انجام گرفت. نتایج نشان داد که در مدل متغیرهای مکنون، سازه سرمایه روان‌شناختی، هیجانات مثبت را به صورت مثبت و هیجانات منفی را به صورت منفی پیش‌بینی می‌کند. همچنین سرمایه روان‌شناختی با واسطه‌گری خستگی هیجانی می‌تواند از میزان هیجانات منفی معلمان بکاهد. در مدل متغیرهای مشاهده‌ پذیر نیز مشخص شد که خودکارآمدی هیجانات لذت و غرور را به صورت مثبت پیش‌بینی می‌کند. از طرفی دو مؤلفه تاب‌آوری و خوش‌بینی نیز با واسطه‌گری خستگی هیجانی می‌توانند خشم و اضطراب معلمان را پیش‌بینی کنند.,"هیجانات تدریس,سرمایه‌های روان‌شناختی,خستگی هیجانی"
https://japr.ut.ac.ir/article_61078.html,با توجه به تأثیری که اضطراب می‌تواند بر عملکرد داشته باشد، رابطه اضطراب و عملکرد سال‌هاست که مورد توجه پژوهشگران قرار گرفته است. هدف اصلی این تحقیق، مطالعه اثر تمرینات نوروفیدبک آلفا/تتا بر عملکرد و اضطراب فوتبالیست‌های جوان بود. بدین منظور تعداد 30 ورزشکار رشته فوتبال به صورت تصادفی در دو گروه آزمایش (مداخله تمرینات نوروفیدبک پروتکل آلفا/تتا) و کنترل قرار گرفتند. ورزشکاران گروه آزمایش، 12جلسه (6 هفته و هفته‌ای 2 جلسه) 30 دقیقه‌ای تمرین نوروفیدبک با پروتکل کاهش موج آلفا و افزایش موج تتا دریافت نمودند و در گروه کنترل هیچ مداخله‌ای انجام نگرفت. قبل و بعد از مداخله از پرسشنامه مقیاس اضطراب ورزشی و آزمون عملکرد شوت فوتبال استفاده گردید. از تحلیل واریانس چندعاملی برای مقایسه گروه‌ها استفاده شد. نتایج نشان داد گروه نوروفیدبک بهبودی معنی‌داری را در کاهش اضطراب ورزشی و افزایش عملکرد ورزشی نشان می‌دهد. با توجه به نتایج این تحقیق می‌توان نتیجه گرفت که تمرینات نوروفیدبک آلفا/تتا می­توانند روشی مناسب جهت تمرینات افزایش عملکرد و کاهش اضطراب ورزشی فوتبالیست‌ها ‌باشند.,"نوروفیدبک,اضطراب,عملکرد ورزشی,ورزشکاران"
https://japr.ut.ac.ir/article_61026.html,این پژوهش به منظور بررسی تأثیر بازی­های ویدیویی سه بعدی و دو بعدی بر سبک­های حل مسئله دانشجویان به اجرا در آمده است. جامعه آماری آن را کلیه دانشجویان دانشگاه خلیج فارس بوشهر که در سال تحصیلی 95-94 مشغول به تحصیل بودند، تشکیل می­دهند و پس از اطلاع‌رسانی از طریق فراخوان، تعداد 45 نفر به‌صورت داوطلبانه انتخاب شدند. ابتدا در مورد همه­ی 45 نفر آزمون هوش و پرسشنامه تجربه قبلی بازی­های ویدیویی اجرا شد. پس از همسان‌سازی بر اساس نمره هوش و تجربه انجام بازی­های ویدیویی، آزمودنی‌ها بر اساس همتاسازی تصادفی به سه گروه 15 نفره تقسیم شدند. دو گروه آزمایش به مدت 4 هفته در معرض بازی ویدیویی (گروه آزمایش 1 در معرض بازی سه بعدی و گروه آزمایش 2 در معرض بازی دو بعدی) قرار گرفتند و در مورد گروه کنترل هیچ بازی­ای اجرا نشد. آزمون سبک­های حل مسئله کسیدی و لانگ ابزار اندازه‌گیری پژوهش حاضر بود. نتایج نشان داد، گروه‌های آزمایشی به‌طور معنی‌داری در نمرات سبک­های حل مسئله و در  مؤلفه‌های درماندگی و خلاقیت به‌طور معنی‌داری با گروه کنترل تفاوت داشتند. بر اساس یافته‌های این پژوهش از بازی‌های ویدیویی می‌توان به‌عنوان ابزاری برای آموزش مهارت­های حل مسئله استفاده کرد.,"بازی ویدیویی سه بعدی,بازی دو بعدی,حل مسئله,دانشجو"
https://japr.ut.ac.ir/article_60974.html,عصر حاضر، عصر شبکه‌ها است. عصری که در آن شکل­گیری شبکه‌های گوناگون اجتماعی آنلاین، شیوه‌های ارتباطی زیادی را به عرصه گسترده ارتباطات اجتماعی معرفی کرده است. پژوهش حاضر با هدف بررسی رابطه بین حمایت اجتماعی ادراک شده با استفاده از شبکه‌های اجتماعی مجازی در دانشجویان شهر قزوین انجام شده است. نمونه پژوهش شامل 210 نفر از دانشجویان است که به روش نمونه­گیری تصادفی خوشه‌‌ای چند مرحله‌‌ای انتخاب شدند. ابزار پژوهش پرسشنامه چند وجهی حمایت اجتماعی و پرسشنامه اعتیاد به فیسبوک برگن بود. نتایج حاصل از تجزیه و تحلیل داده‌ها با استفاده از ضریب همبستگی پیرسون و تحلیل رگرسیون چندمتغیری نشان داد که بین نمره کلی حمایت اجتماعی ادراک شده و همچنین زیرمقیاس‌های حمایت اجتماعی از سوی خانواده و اطرافیان با استفاده از شبکه­های اجتماعی رابطه منفی و معناداری وجود دارد (01/0P<). همچنین بین حمایت اجتماعی از سوی دوستان با استفاده از شبکه­های اجتماعی رابطه­ معناداری وجود ندارد (01/0<P). همچنین نتایج رگرسیون گام به گام حاکی از آن است که حمایت اجتماعی می‌تواند واریانس استفاده از شبکه­های اجتماعی را به طور معنادار تبیین کند (216/0-= β ،190/3-t=). بدین صورت که 7/4 درصد واریانس مربوط به استفاده از شبکه­های اجتماعی به وسیله متغیر حمایت اجتماعی از سوی دوستان تبیین شد.,"شبکه های اجتماعی مجازی,عملکرد خانواده,دانش آموز"
https://japr.ut.ac.ir/article_60972.html,هدف مطالعه حاضر مقایسه اثربخشی طرحواره درمانی و درمان شناختی و رفتاری بر تعدیل طرحواره­های ناسازگار اولیه در بیماران بی‌اشتهایی عصبی با توجه به پیوند والدینی بوده است. روش مطالعه آزمایشی با طرح پیش­آزمون- پس­آزمون، پیگیری با گروه کنترل می­باشد. جامعه آماری شامل بیماران دارای اختلال خوردن مراجعه کننده به مراکز روان­پزشکی، روان­درمانی بالینی و مراکز درمانی چاقی و لاغری شهر تهران در رده سنی 16 تا 23 سال می­باشد. روش نمونه­گیری به صورت هدفمند بوده است. در غربال­گری صورت گرفته 21 بیمار بی‌اشتهایی عصبی تشخیص داده شد. در نهایت بیماران در دو گروه آزمایش و یک گروه کنترل همتاسازی شده­اند. ابزار گردآوری داده­ها پرسشنامه، مصاحبه تشخیصی بر اساس ملاک های تشخیص اختلال خوردن و تشخیص روان­پزشک بوده است و از دو پرسشنامه: 1- پیوند والدینی، 2- طرحواره­های ناسازگار یانگ استفاده شد. بیماران در حوزه بریدگی و طرد، خودگردانی و عملکرد مختل بیشترین آسیب و سایر حوزه­ها آسیب کمتری داشتند. در همه حوزه­ها طرحواره درمانی در بیماران دارای پیوند بیش حمایت­گر اثربخشی بالاتر داشته است. اما درمان شناختی و رفتاری فقط در حوزه بریدگی و طرد و خودگردانی اثربخش بوده است و عود برگشت بیماری در این درمان بالا بود. یافته­های بدست آمده در سبب شناسی اختلال بی‌اشتهایی عصبی مبتنی بر دیدگاه سیستمی و روابط شیء حمایت می­کند و راه را برای پژوهش بیشتر در این زمینه فراهم می­نماید.,"طرحواره درمان,درمان شناختی و رفتاری,بی‌اشتهایی عصبی,پیوند والدینی"
https://japr.ut.ac.ir/article_60970.html,زندگى دانشجویى دوره­ای بسیار متفاوت است. آغاز زندگى دانشجویى معمولا با فشار روانى زیادى همراه است، مواردى از قبیل دورى از خانواده و زندگی کردن به شکل مستقل، یافتن کار نیمه وقت و دست و پنجه نرم کردن با مشکلات گوناگون روحى. پژوهش حاضر با هدف ساخت و اعتباریابی مقیاس ملی سیمای زندگی دانشجویان صورت گرفته است. به منظور ساخت مقیاس ملی سیمای زندگی دانشجویان، برخی از ابزارهای مهم بین­المللی و پرسشنامه­های متعدد داخلی بررسی و مقیاس پیش­مقدماتی با تعداد 95 سوال در جمعیت 70 نفری از دانشجویان اجرا شد. پس از بررسی اولیه داده­ها و رفع خطاها، تحلیل عامل اکتشافی با رهنمود تئوری پشتوانه آن بر روی تعداد 1200 نفر از دانشجویان اجرا شد. پرسشنامه تهیه شده بر اساس مدل نظری شامل 7 بخش اصلی بود. نتایج تحلیل عاملی برای بخش­های 2 تا 5 (نگرش، رضایت­مندی و نگرانی­ها، هیجانات و احساس­ها و رفتارهای پرخطر) اجرا شده که در هر یک از بخش­های مذکور به ترتیب 3، 2، 2 و 5 عامل استخراج شدند که با مدل نظری مطابقت داشت. در مجموع می­توان اظهار نمود، نسخه اولیه مقیاس ملی سیمای زندگی دانشجویان از ویژگی­های روان­سنجی مناسبی برخوردار بوده و قابلیت استفاده در پژوهش­های مرتبط با دانشجویان و جوانان را داراست.,"مقیاس ملی سیمای زندگی دانشجویی,سبک زندگی,سلامت روان,اعتیاد,خودکشی,تحلیل عاملی اکتشافی,زندگی دانشجویی"
https://japr.ut.ac.ir/article_59108.html,پژوهش حاضر با هدف بررسی اثربخشی گروه‌درمانی مبتنی بر توانبخشی شناختی بر حافظه و کارکردهای اجرایی افراد دچار آسیب مغزی با نقش تعدیل‌کنندگی نشانه‌های افسردگی، اضطراب و فرسودگی روانی صورت گرفت. طرح این پژوهش از نوع پیش‌آزمون-پس‌آزمون در دو گروه آزمایش و کنترل است که 26 نفر فرد دچار آسیب مغزی با روش نمونه‌گیری در دسترس انتخاب شدند و به صورت تصادفی در گروه‌های آزمایش (12N=) و کنترل (14N=) قرار گرفتند. سنجش در دو مرحله‌ی پیش‌آزمون-پس‌آزمون و با استفاده از مجموعه‌ آزمون‌های بومی‌‌شده‌ی حافظه و کارکردهای اجرایی، پرسش‌نامه‌های افسردگی، اضطراب و فرسودگی روانی انجام شد که با استفاده از آزمون‌های آماری آنکوا و مانکووا تجزیه و تحلیل شدند. مداخله به صورت 12 جلسه، دو ساعته و دو روز در هفته برگزار شد، گروه کنترل نیز از مداخله‌ی معمول بیمارستانی برخوردار شدند. یافته‌های پژوهش نشان دادند که تمرینات توانبخشی، عملکرد حافظه‌ی معنایی، مدیریت حل مسأله و توجه پایدار افراد دچار آسیب مغزی را بهبود بخشیده‌ است (0.05P<)، ولی تأثیر معناداری در بهبود توجه تقسیم شده، حافظه رویدادی و فعال نداشته‌ است (0.05P>). تفاوت‌های فردی، نقش جنسیت، سن و دقت پایین آزمون‌های سنجش می‌توانند تبیین‌کننده‌ی عدم بهبودی معنادار در این افراد باشند. هم‌چنین اثربخشی تمرینات شناختی بر کارکردهای شناختی فرد بر اساس میزان فرسودگی روانی تغییر کرد، ولی رابطه‌ی معناداری میان تغییر نشانه‌های افسردگی و اضطراب و میزان بهبود حافظه و کارکردهای اجرایی افراد دچار آسیب مغزی یافت نشد.,"آسیب مغزی,توانبخشی شناختی,حافظه,کارکردهای اجرایی,نشانه‌های افسردگی,اضطراب و فرسودگی روانی"
https://japr.ut.ac.ir/article_58926.html,هدف از پژوهش حاضر، تدوین یک بسته جامع سنجش توانایی­­های شناختی و روانی حرکتی معتبر و روا برای کودکان بر اساس الگوی نظریه­­ای کتل هورن و کارول بوده است. به اینمنظور نمونه­­ای به حجم 661 نفر در 6 گروه سنی 5/6 تا 5/12 ساله به روش تصادفی طبقه­­ای انتخاب شدند. مطالعه حاضر با کاربرد روش «سنجش بین­آزمونی» و در چهار گام انجام شده است؛ 1) انتخاب مقیاس محوری، 2) انتخاب مقیاس­های تکمیلی، 3) مطالعه تجربی مقدماتی و 4) اجرای مطالعه اصلی و بررسی روائی و اعتبار مقیاس نهایی. ضرایب همبستگی بازآزمایی مقیاس ­ها بین 76/0 (توانایی لامسه­ای)  و 98/0 (توانایی استدلال سیّال) بوده است که بیانگر اعتبار مناسب مقیاس­­ها است. ضریب توافق متخصصین به منظور روائی محتوایی بین 6/0 تا 1/0 بوده است. به منظور بررسی روائی سازه به روش تمایز سنی، نتایج تحلیل واریانس چندگانه نیز نشان داده است که گروه­­های سنی مختلف در همه توانایی­­ها با هم تفاوت معنادار داشته­­اند. همچنین نتایج تحلیل عاملی، یک ساختار سه عاملی شامل توانایی­­های شناختی، روانی حرکتی و سرعت  را مورد تایید قرار داده است. از این رو، می ­توان نتیجه گرفت آزمون نهایی از اعتبار و روائی مناسب برای سنجش توانایی­­های شناختی و روانی حرکتی کودکان (13 توانایی) برخوردار است.,"سنجش توانایی های شناختی و روانی حرکتی,الگوی کتل – هورن – کارول,استدلال سیال,حافظه کوتاه مدت,اندوزش و بازیابی با تاخیر,پردازش دیداری,پردازش شنیداری,دانش ادراکی,دانش کمّی,خواندن و نوشتن,توانایی های روانی حرکتی,توانایی های لامسه ای,سرعت روانی حرکتی,سرعت واکنش و تصمیم گیری"
https://japr.ut.ac.ir/article_58768.html,خودتوسعه‌ای، از جمله مفاهیم مهمی است که در مبانی عقیدتی دین مبین اسلام و یافته‌های پژوهشی دهه اخیر پیرامون توسعه و تعالی انسان، مورد تأکید فراوان قرار گرفته است. از این‌رو، پژوهش حاضر با هدف بررسی تأثیرپذیری سرمایه انسانی از سازوکارهای روانشناختی-رفتاری خودتوسعه‌ا‌ی انجام شده است. روش پژوهش حاضر توصیفی- همبستگی و روش تحلیل از نوع مدل‌یابی معادلات ساختاری بوده است. جامعه پژوهش شامل کلیه کارکنان و اعضای هیئت علمی دانشکده روان‌شناسی و علوم تربیتی دانشگاه تهران به تعداد 126 نفر بوده که با روش سرشماری، از 118 نفر آنان پرسش‌نامه معتبر جمع‌آوری شد. خودتوسعه‌ای منابع انسانی توسط چهار پرسش‌نامه ابیلی و مزاری (1393)، شامل پرسش‌نامه خودنظم‌دهی (94/0=α)، خودمدیریتی (93/0=α)، خودرهبری (96/0=α) و خودراهبری یادگیری (95/0=α)، و سرمایه‌های انسانی آنان توسط پرسش‌نامه نادری (1390) با پایایی (95/0=α) مورد سنجش قرار گرفت. نتایج نشان داد خودتوسعه‌ای منابع انسانی و سرمایه‌های انسانی آنان، بالاتر از حد متوسط بوده است. خودتوسعه‌ای (80/0r=) با سرمایه‌های انسانی رابطه مثبت و معناداری (p<0/01) داشته و از میان ابعاد خودتوسعه‌ای، خودرهبری، خودراهبری یادگیری و خودنظم‌دهی قابلیت پیش‌بینی سرمایه‌های انسانی را داشته است. مدل‌یابی معادلات ساختاری نیز حاکی از آن بود که خودتوسعه‌ای بر دانش‌ و مهارت‌های شناختی (89/0=γ)، مهارت‌های فراشناختی (91/0=γ) و شایستگی‌های عاطفی-ارتباطی (97/0=γ) تأثیرگذار بوده است.,"خودتوسعه‌ای,خودمدیریتی,خودرهبری,خودراهبری یادگیری,سرمایه‌های انسانی"
https://japr.ut.ac.ir/article_58506.html,هدف از انجام پژوهش حاضر، طراحی و ارزیابی اثربخشی برنامه آموزشی تنیدگی ‌زدایی بر تنیدگی والدینی و رضایت مندی زناشویی مادران دارای کودک ناشنوا بود. 20 مادر کودک ناشنوای عمیق به طور تصادفی در دو گروه آزمایشی و کنترل جایگزین شدند. مادران گروه آزمایش در 15جلسه با برنامه طراحی شده تنیدگی زدایی تحت آموزش قرار گرفتند. کلیه مادران به مقیاس تنیدگی والدینی (بری و جونز، 1995) و مقیاس رضامندی زوجیت (افروز، 1389) در پیش آزمون، پس آزمون و یک ماه بعد در مرحله پیگیری پاسخ دادند. پدران بدون حضور در جلسات مداخله، اما همزمان با مراحل سه گانه به مقیاس پاسخ دادند. نتایج در مادران تفاوت معنی داری را بین میانگین گروه‌های آزمایش و کنترل در تنیدگی نشان داد و این تفاوت در مرحله پیگیری پایدار ماند (p<0/01). نمرات رضایت زناشویی والدین تفاوت معنی‌داری را بین گروه‌های آزمایش و کنترل نشان نداد. می توان نتیجه گرفت که برنامه آموزشی تنیدگی زدایی بر کاهش تنیدگی مادران مؤثر بوده و این اثر با گذشت زمان یک ماهه پایدار می ماند.,"تنیدگی والدینی,کودک ناشنوا,رضایت‌مندی زناشویی"
https://japr.ut.ac.ir/article_58504.html,امروزه اعتیاد یک تهدید بسیار مهم برای سلامت نظام خانواده به حساب می­آید. به ­نظر می­رسد درمان ­های موج سوم شناختی ­رفتاری با تأکید بر ذهن­ آگاهی و توجه بر انعطاف­ پذیری روانشناختی، در بازتوانی زنان وابسته به سوء مصرف مواد دارای فرزند و همسر مؤثر باشند. پژوهش حاضر با هدف اثربخشی مشاوره شناختی ­رفتاری مبتنی بر پذیرش و تعهد (ACT) بر خودکارآمدی و رضایت زناشویی زنان وابسته به سوء مصرف مواد دارای فرزند و همسر انجام شد. پژوهش از نوع شبه ­آزمایشی و طرح پیش ­آزمون-  پس ­آزمون با گروه کنترل  بود. جامعه ­آماری این پژوهش زنان وابسته به سوء مصرف مواد دارای فرزند و همسر بستری در کمپ­ های ترک اعتیاد شهر شیراز بودند. با استفاده از روش نمونه­ گیری در ­دسترس 30 زن وابسته به سوء مصرف مواد دارای فرزند و همسر انتخاب شد. از مقیاس خود­کارآمدی عمومی (GSE) و رضایت زناشویی  هادسون (IMS) به عنوان پیش ­آزمون- پس ­آزمون در این پژوهش استفاده شد و داده­ ها با استفاده از روش ­آماری تحلیل کو­واریانس مورد تجزیه و تحلیل قرار گرفت. نتایج تحلیل داده ­ها حاکی از آن بود که مشاوره –شناختی ­رفتاری مبتنی بر پذیرش و تعهد بر خودکارآمدی و رضایت زناشویی زنان وابسته به سوء مصرف مواد دارای فرزند و همسر موثر بوده، و بین دو گروه تفاوت معناداری وجود داشته است. با توجه به نتایج این پژوهش، مشاوره مبتنی بر تعهد و پذیرش، خودکارآمدی و رضایت زناشویی را در زنان وابسته به سوء مصرف مواد دارای فرزند و همسر افزایش می­ دهد.,"موج سوم درمان شناختی ‌رفتاری,خودکارآمدی,رضایت زناشویی,اعتیاد,سلامت نظام خانواده"
https://japr.ut.ac.ir/article_58414.html,مهارت‌های ارتباطی و تعاملات اجتماعی، نقش انکارناپذیری در کیفیت زندگی و سلامت روان‌شناختی اجتماعی، معنوی و جسمانی دارد. ارتقای این مهارت‌ها از مهم‌ترین دغدغه‌های والدین و مربیان است. پژوهش حاضر با هدف بررسی اثربخشی قصه درمانی بر بهبود مهارت‌های ارتباطی و تعاملات اجتماعی کودکان مبتلا به اوتیسم صورت‌بندی شد. طرح پژوهش از نوع شبه آزمایشی و شامل یک پیش ­آزمون و پس‌ آزمون بود که در هر دو گروه آزمایش و گروه گواه انجام شد. از بین کودکان واجد شرایط، 20 نفر از کودکان مبتلا به اوتیسم با استفاده از روش نمونه‌گیری در دسترس، به عنوان نمونه مورد پژوهش انتخاب شدند و به طور تصادفی به دو گروه کنترل و آزمایش انتساب گردیدند و سپس گروه آزمایش در طول سه هفته آموزش ‌دید. در این پژوهش از مقیاس درجه‌بندی کودکی اوتیسم (GARS) به عنوان ابزا‌ری برای سنجش بهبودی کودکان استفاده‌ شد و ‌داده‌های جمع‌آوری‌شده، با استفاده از کوواریانس مورد تحلیل قرار گرفتند. نتایج نشان‌ داد که روش قصه‌‌‌‌درمانی به‌طور معناداری در سطح‌ P<0/05 در کاهش علائم اوتیسم، بهبود مهارت‌های ارتباطی و تعاملات اجتماعی کودکان دارای اوتیسم مؤثر است. البته این روش در بهبود رفتارهای کلیشه‌ای و تکراری کودکان تأثیر معناداری نداشت. با توجه به مزایای این مداخله در درمان و اهمیت افزایش جلسات قصه‌ درمانی برای کودکان مبتلا به اوتیسم، توصیه‌ می‌شود این روش‌ درمانی در کنار‌ روش‌های مرسوم به جامعه اوتیسم به خصوص مادران ارائه ‌شود.,"اوتیسم,ارتباطات,تعاملات اجتماعی,رفتارهای کلیشه‌ای و تکراری,قصه درمانی"
https://japr.ut.ac.ir/article_58398.html,هدف  این پژوهش بررسی تأثیر آموزش مهارت ­های زندگی بر مؤلفه ­های رضایت زناشویی زنان ناشنوای کانون ناشنوایان ایران بود. از طرح تجربی تک موردی از نوع چند خط پایه استفاده شد. جامعه آماری شامل کلیه زنان ناشنوا کانون ناشنوایان  تهران در سال 93-94 بود. با استفاده از نمونه­ گیری مبتنی بر هدف، 3 زن ناشنوا انتخاب و به مدت  9 جلسه 45 دقیقه­ای، یک بار در هفته در برنامه آموزش مهارت‌های زندگی قرار گرفتند ابزار مورد استفاده، پرسشنامه رضایت زناشویی انریچ 47 سوالی بود. داده‌های حاصل از سنجش‌های مکرر به وسیله نمودارهای مقایسه روند پردازش شد و معناداری بالینی روند داده‌ها بر اساس فرمول درصد بهبودی محاسبه گردید. نتایج حاصل نشان داد آموزش مهارت‌های زندگی باعث افزایش در خرده مقیاس‌های موضوعات شخصیتی، ارتباط زناشویی، حل تعارض و مدیریت مالی در گروه نمونه شده است. ولی در سایر خرده مقیاس‌ها افزایشی مشاهده نشد. ازاین ­رو، آموزش مهارت‌های زندگی باعث بهبود برخی از موارد مرتبط با رضایت زناشویی زنان ناشنوا می ­شود. مداخلات روانی- آموزشی به منظور تحکیم بنیان خانواده و بقای خانواده‌ها در بدو ازدواج به زوجین ناشنوا پیشنهاد می‌شود.,"مهارت‌های زندگی,رضایت زناشویی,زنان ناشنوای ایرانی"
https://japr.ut.ac.ir/article_58190.html,با توجه به تعاملات موجود در کلاس­ های چند­پایه، هدف تحقیق حاضر مقایسه ترکیب‌­های متفاوت کلاسی در سه گروه از دانش ­آموزان کلاس چهارم چند­پایه از نظر میزان یادگیری ضمنی با پیشرفت ­تحصیلی است. جامعه آماری پژوهش کلیه دانش ­آموزان پایه چهارم ابتدایی دبستان­ های دولتی شهرستان پیرانشهر بودند که سه گروه 16 نفری متشکل از 8 دختر و 8 پسر به صورت نمونه گیری تصادفی انتخاب شدند. تحقیق به شیوه علی _ مقایسه­ ای انجام شد. برای جمع ­آوری داده‌ها از چهار آزمون محقق ساخته در دروس ریاضی و علوم پایه­‌های چهارم و پنجم استفاده شد. داده‌های گردآوری شده با کمک شاخص‌­های آمار توصیفی، همچنین تحلیل واریانس یک راهه و آزمون تعقیبی شفه تجزیه و تحلیل شد. یافته­ ها نشان داد که بین پیشرفت تحصیلی دانش­ آموزان کلاس ­های چند­پایه تفاوت معنادار وجود ندارد. یافته‌های دیگر تحقیق نشان داد که بین میزان یادگیری ضمنی در سه گروه تفاوت معناداری وجود دارد و این تفاوت به نفع دانش ­آموزان گروه چهارم با پنجم است. همچنین بین پیشرفت ­تحصیلی ناشی از یادگیری ضمنی در دختران و پسران تفاوت معنا­داری مشاهده نشد.,"یادگیری ضمنی,پیشرفت تحصیلی,کلاس چند‌پایه,دوره ابتدایی"
https://japr.ut.ac.ir/article_58022.html,نظریه‌ی خودتعیین‌گری بیان می‌کند که ارضای نیازهای بنیادین روانشناختی که شامل سه نیاز خودمختاری، شایستگی و ارتباط است، منجر به انگیزش درونی می‌شود. پژوهش حاضر به بررسی ارتباط نیازهای بنیادین روانشناختی و انگیزش درونی دانش‌آموزان دختر شهر تهران در درس ریاضی می‌پردازد. به این منظور، 382 دانش‌آموز دختر با روش نمونه‌گیری خوشه‌ای از پنج مدرسه انتخاب شدند و به مقیاس انگیزش درونی و نیازهای بنیادین روانشناختی پاسخ دادند. نتایج تحلیل نشان می‌دهد که ضریب همبستگی بین انگیزش درونی و خودمختاری 062/0 است که نشان‌دهنده‌ی عدم وجود ارتباط بین این دو مؤلفه است. رابطه‌ی انگیزش درونی با مؤلفه‌های شایستگی 402/0، ارتباط با معلم 317/0 و ارتباط با هم‌کلاسی‌ها 237/0 به دست آمده است. نتایج حاصل از رگرسیون چندگانه نشان داد که دو عامل شایستگی و ارتباط می‌توانند انگیزش درونی را پیش‌بینی کنند. به عبارت دیگر، 6/19 درصد واریانس شایستگی و ارتباط با معلم می‌تواند تغییرات انگیزش درونی را تبیین می‌کند. با توجه به سطح معناداری، مقدار به­ دست آمده معنادار است.,"انگیزش درونی,نیازهای بنیادین روانشناختی,شایستگی,خودمختاری,ارتباط"
https://japr.ut.ac.ir/article_57966.html,سبک ­های هویت به عنوان متغیرهای شخصیتی پیش ­بینی کننده بهزیستی به شمار می­ روند. هدف پژوهش حاضر بررسی نقش واسطه ­ای تعهد و پذیرش هویت دینی در رابطه با سبک های هویت با بهزیستی روانی بوده است. در این مطالعه، 320 نفر (125 مرد و 193زن و 2 نفر بدون پاسخ) از دانشجویان دانشکده ­های مختلف دانشگاه تهران به صورت خوشه ­ای چندمرحله­ ای انتخاب شدند. نسخه چهارم پرسشنامه­ های سبک های هویت فیلیپس و پیتمن ISI-4، سنجش هویت دینی رحیمی ­نژاد و احمدی و مقیاس بهزیستی کیز استفاده شد. با روش تحلیل مسیر، مدل ­های پژوهش حاضر آزمون شدند. نتایج نشان داد هر دو سبک هویت اطلاعاتی و هنجاری با نقش واسطه­ ای تعهد و پذیرش هویت دینی با هر سه بهزیستی مدنظر رابطه دارند. در مجموع می­ توان گفت، درحالی ­که در مدل اول (سبک اطلاعاتی) تعهد نسبت به پذیرش هویت دینی نقش واسطه ­ای نیرومندتری دارد، در مدل دوم (سبک هنجاری) پذیرش هویت دینی نقش واسطه ­ای نیرومندتری دارد. هر دو سبک اطلاعاتی و هنجاری به واسطه ­ی تعهد، بیشترین ضریب تاثیر غیرمستقیم را بر بهزیستی روان‌شناختی و به ­واسطه ­ی پذیرش هویت دینی بیشترین ضریب تاثیر غیرمستقیم را بر بهزیستی اجتماعی دارند.,"سبک‌های هویت,بهزیستی,تعهد,هویت دینی"
https://japr.ut.ac.ir/article_57964.html,پژوهش حاضر با هدف شناسایی اثر آموزش به شیوه بحث سقراطی بر گرایش دانشجویان به تفکر انتقادی اجرا گردید. روش این پژوهش کیفی و از نوع اقدام پژوهی موردی بود. مطالعه بر روی نمونه هدفمند (20 نفر) شامل یک گروه طبیعی (یک کلاس تشکل یافته) از دانشجویان دختر مقطع کارشناسی در رشته علوم تربیتی صورت پذیرفت و در آن پس از طراحی الگوی اجرایی آموزش به روش بحث سقراطی، درس روانشناسی تربیتی مطابق با سرفصل آموزشی، در طول یک نیم سال تحصیلی به اجرا درآمد. گردآوری اطلاعات توسط مصاحبه باز و استانداردشده پایانی با افراد گروه مشارکت کننده در بحث سقراطی صورت پذیرفت. مصاحبه در دو بخش کلی و توالی منظمی از پنج پرسش بود و داده‌های حاصل به روش تحلیل تفسیری و به شیوه رویکرد نظریه زمینه‌ای استراوس و گلاسر پردازش شدند. نتیجه حاصل، اثربخشی آموزش به شیوه بحث سقراطی را در بهبود شش مولفه گرایش به تفکر انتقادی (تحلیل گرایی، فراخ اندیشی، اعتماد به توانایی تفکر انتقادی خود، جستجوگرایی، بلوغ در قضاوت، خود ارزیابی) نشان داد.,"آموزش,بحث سقراطی,تفکر انتقادی"
https://japr.ut.ac.ir/article_57962.html,هدف از این پژوهش بررسی رابطه­ ی هوش معنوی و رهبری خدمتگزار در مدیران مدارس متوسطه شهر اصفهان می ­باشد. روش پژوهش، توصیفی از نوع همبستگی بود. جامعه آماری شامل کلیه مدیران دبیرستان ­های شهر اصفهان (118نفر) در سال تحصیلی 92-1391 بودند و نمونه پژوهش شامل 92 نفر از این افراد بوده که با استفاده از روش نمونه ­گیری خوشه ­ای مرحله ­ای تصادفی انتخاب شدند. ابزارهای پژوهش عبارت بودند از: پرسشنامه­­ رهبری خدمتگزار لاب (1999) و پرسشنامه ­­ هوش معنوی کینگ (2007). نمره کلی با استفاده از ضریب آلفای کرونباخ برای هر کدام از پرسشنامه­ ها به ترتیب 97/0 و 87/0 به دست آمد. جهت تجزیه و تحلیل یافته­ ها از ضریب همبستگی پیرسون و آزمون t مستقل استفاده شد. یافته ­ها نشان دادکه بین هوش معنوی با نمره کلی رهبری خدمتگزار و کلیه مولفه­ های آن رابطه مثبت و معناداری وجود دارد. هم­چنین مشاهده شدکه رابطه بین هوش معنوی و رهبری خدمتگزار در مدیران زن و مرد تفاوت معناداری ندارد.,"هوش معنوی,رهبری خدمتگزار,مدیران مدارس متوسطه,تفاوت‌های جنسیتی"
https://japr.ut.ac.ir/article_57960.html,در مطالعات الکتروانسفالوگرافی در سال­ های اخیر، شاخص کوهرنس مکررا برای بررسی ارتباطات بین نواحی مختلف مغزی در ADHD مورد بررسی قرار گرفته و نشان داده شده است که می­ توان ویژگی­ های کوهرنس را به عنوان شاخصی مفید در افتراق عملکرد مغزی کودکان ADHD از کودکان نرمال در نظر گرفت. اما مطالعات اندکی به بررسی تفاوت­ های این شاخص و اتصالات کارکردی در زیرگروه ­های مختلف ADHD پرداخته ­اند. در این مطالعه مقایس ه­ای شاخص کوهرنس بین دو نیمکره، در کودکان دارای نقص توجه همراه با بیش فعالی (ADHD- نوع مختلط٬N=13) و کودکان دارای نقص توجه بدون بیش فعالی ( ADHD- نوع کم توجه٬N=10) مورد مقایسه قرار گرفته است. نتایج نشان می­ دهد که کوهرنس در کودکان ADHD- نوع مختلط نسبت به کودکان ADHD- نوع کم توجه، در ارتباط بین نواحی تمپورال چپ با فرونتال راست در باندهای فرکانسی آلفا و تتا دارای افزایش معنی ­دار است. این نتیجه پیشنهاد می­ کند که بیش فعالی و حرکات تکانشی در گروه ADHD- نوع مختلط، می ­تواند با نقص در ارتباطات بین نواحی تمپورال چپ و فرونتال راست مرتبط باشد.,"اختلال ADHD- نوع مختلط,اختلال ADHD-نوع کم توجه,کوهرنس,الکترونسفالوگرافی کمّی"
https://japr.ut.ac.ir/article_57924.html,این پژوهش با هدف طراحی برنامۀ آموزش هوش هیجانی و بررسی اثربخشی آن بر کاهش مشکلات رفتاری نوجوانان تک‌والد با مشکلات هیجانی و رفتاری انجام شده است. این برنامه در ده جلسه دوساعته و به روش کارگاهی ارائه شده است. این پژوهش در زمرۀ طرح‌های شبه‌تجربی با طرح پیش‌آزمون، پس‌آزمون و پیگیری با گروه کنترل است. گروه نمونه با گزینش هدفمند شامل 28 نفر از نوجوانان دختر تک‌والد با مشکلات هیجانی و رفتاری بودند که با افت آزمودنی‌ها، یازده آزمودنی در گروه آزمایشی و دوازده نفر در گروه کنترل شرکت داشتند. در این پژوهش پرسشنامۀ رفتاری کودک (CBCL) و فرم خودسنجی نوجوانان (YSR) (آخنباخ و رسکورلا، 2001؛ مینایی، 1390) مورد استفاده قرار گرفته است. تحلیل داده‌ها‌ به روش تحلیل واریانس چندمتغیره با طرح اندازه‌گیری‌های مکرر نشان داد که با آموزش برنامۀ هوش هیجانی، مشکلات رفتاری آزمودنی‌ها کاهش یافته، و اثربخشی برنامه تا مرحلۀ پیگیری نیز پایدار بوده است.,"برنامۀ آموزش هوش هیجانی,مشکلات هیجانی و رفتاری,نوجوانان خانواده‌های تک‌والد"
https://japr.ut.ac.ir/article_57786.html,"با توجه به کاهش سن تشخیص ناشنوایی و کاشت حلزون شنوایی به کمتر از یک سالگی، تدوین برنامه توانبخشی خانواده محور با توجه به ویژگی­ های مخاطبین ایرانی برای این گروه سنی ضروری می­ باشد. بررسی اثربخشی برنامه توانبخشی شنیداری تدوین شده با عنوان ""نوایش"" بر مهارت­ های ارتباطی کودکان کاندید کاشت حلزون شنوایی هدف پژوهش حاضر بوده است. 32 مادر به همراه کودکان ناشنوای زیر یک سال خویش تحت پوشش یک برنامه توانبخشی شنیداری تازه طراحی شده قرار گرفتند. مهارت ­های ارتباطی، ادراک شنوایی و تولید گفتار به ترتیب با استفاده از مقیاس نیمرخ رشدی رفتار نمادین و ارتباط/سیاهه کودک نوزاد (CSBSDP)، آزمون طبقه ­بندی عملکرد شنیداری (CAP) و مقیاس درجه ­بندی وضوح گفتاری (SIR) مورد بررسی قرار گرفتند. تحلیل داده‌ ها‌ نشان داد که برنامه بر افزایش توانمندی­های ارتباطی، ادراک شنیداری و تولید گفتار کودکان ناشنوای شرکت کننده در مقایسه با گروه کنترل موثر بود. همچنین پیگیری نتایج پایداری اثربخشی این برنامه را نشان داد. با توجه به کاهش روزافزون سن تشخیص ناشنوایی، به­کارگیری این برنامه در توانبخشی شنیداری کودکان ناشنوا می ­تواند اثربخش باشد.","برنامه نوایش,مهارت ارتباطی,ادراک شنیداری,تولید گفتار"
https://japr.ut.ac.ir/article_57784.html,هدف پژوهش حاضر، شناسایی اثر آموزش خودکارآمدی هیجانی بر سازگاری اجتماعی و اضطراب اجتماعی در دانش ­آموزان پسر مقطع راهنمایی بود. بدین منظور، نمونه ­ای شامل 34 دانش آموز پسر پایه دوم و سوم راهنمایی از منطقه 2 شهر ری به روش نمونه­ گیری تصادفی چند مرحله­ ای انتخاب شدند. گروه نمونه از نظر بهره هوشی، تحصیلات والدین و پیشرفت تحصیلی همتا شدند. سپس به­ صورت تصادفی در دو گروه آزمایشی و کنترل، هر کدام 17 نفر قرار گرفتند. به گروه آزمایشی مهارت‌های خودکارآمدی هیجانی در 8 جلسه 2 ساعتی ارائه شد و گروه کنترل برنامه­ ای دریافت نکردند. هر دو گروه قبل و بعد از آزمایش، مقیاس‌های سازگاری اجتماعی کالیفرنیا و اضطراب اجتماعی کانور را پاسخ دادند. برای تجزیه و تحلیل داده های به ­دست آمده، از روش­ های آمار توصیفی و تحلیل کواریانس استفاده شد. نتایج نشان داد آموزش مهارت‌های خودکارآمدی هیجانی تأثیر معناداری بر سازگاری اجتماعی و اضطراب اجتماعی نوجوانان داشته است. برنامه­ ها­ی آموزش مهارت­ های خودکارآمدی هیجانی، به دلیل رشد قدرت شناختی در کنترل عواطف و معوق گذاشتن آن­ها می ­توانند سازگاری اجتماعی نوجوانان را افزایش دهند و از سویی به دلیل تاکید این آموزش بر مهارت­ های خودکارآمدی و خودتنظیمی می ­توانند در کاهش اضطراب احتماعی نوجوانان موثر باشند.,"خودکارآمدی هیجانی,سازگاری اجتماعی,اضطراب اجتماعی,نوجوانان"
https://japr.ut.ac.ir/article_57782.html,هدف مطالعه حاضر بررسی ویژگی‌های روانسنجی پرسشنامه‌ی شیفتگی مرتبط با کار 13 ماده‌ای باکر (2008) بوده است. بدین منظور تعداد 260 نفر از کارکنان شرکت هواپیما‌سازی ایران به­ صورت نمونه‌گیری خوشه‌ای چند مرحله ­ای به پرسشنامه‌های پژوهش پاسخ دادند. ساختار عامل اکتشافی با روش چرخش واریماکس در پرسشنامه شیفتگی مرتبط با کار همانند پرسشنامه اصلی، 3 عامل را به­ دست آورد که روی هم 37/71 واریانس پرسشنامه را تبیین کردند. تحلیل عاملی تاییدی نشان داد که داده‌ها از برازش خوبی برخوردار است. به منظور مطالعه پایایی مقیاس، از روش‌های همسانی درونی و پایایی تنصیفی استفاده شد. ضرایب آلفای کرونباخ برای کل مقیاس، 88/0، برای خرده ­مقیاس جذب 94/0، برای خرده ­مقیاس لذت 88/0 و برای خرده ­مقیاس انگیزش درونی 8/0 در حد مطلوب می‌باشند. همچنین ضریب پایایی تنصیف مقیاس شیفتگی مربوط به کار نیز 88/0 برآورد گردید. برای تعیین روایی آزمون از روایی محتوا، روایی واگرا و همگرا و تحلیل عوامل (اکتشافی،  تاییدی) استفاده شد. نتایج روایی همگرا نشان داد بین تجربه شیفتگی و خشنودی شغلی (بریفیلد و روث، 1951) ضریب همبستگی 825/0، و بین تجربه شیفتگی و عواطف مثبت (واتسن، کلارک و تلگن،  1988) ضریب همبستگی 593/0 وجود دارد. هم­چنین نتایج روایی واگرا نشان داد بین تجربه شیفتگی مرتبط با کار و عاطفه منفی (واتسن، کلارک و تلگن،  1988)  ضریب همبستگی  614/0-  وجود دارد (000/0p). از مقیاس تجربه شیفتگی مرتبط با کار می‌توان در کارهای بالینی و پژوهشی استفاده کرد.,"شیفتگی مرتبط با کار,ویژگی‌های روان‌سنجی,کارکنان هواپیمایی"
https://japr.ut.ac.ir/article_57780.html,پرستاری به منزله یک حرفه با میزان مخاطره بالا و فرسودگی محسوب ‌می‌شود. پژوهش‌های قبلی درباره پرستاران رابطه منفی و معناداری را بین فرسودگی شغلی پرستاران با سخت‌کوشی و هوش هیجانی آن‌ها نشان داده‌اند. هدف پژوهش حاضر، بررسی فرسودگی شغلی در پرستاران و رابطه فرسودگی پرستاران با متغیرهای پیش‌بین هوش هیجانی، هوش معنوی و سخت‌کوشی بود. تعداد 180 پرستار زن با تکمیل مقیاس فرسودگی شغلی ماسلاچ (MBI)، مقیاس هوش هیجانی (EIS-41)، اندازه خودگزارش‌دهی هوش معنوی (SISRI) و زمینه‌یاب دیدگاه‌های شخصی (PVS)، در این پژوهش شرکت کردند. نتایج ضرایب همبستگی حاکی از آن بود که روابط منفی و معنادار بین هوش هیجانی، هوش معنوی و سخت‌کوشی با فرسودگی شغلی وجود دارد و تحلیل رگرسیون گام به گام نشان داد که سخت‌کوشی (مؤلفه تعهد)، هوش معنوی (مؤلفه پدیدآوری معنای فردی) و هوش هیجانی (مؤلفه تنظیم هیجان‌ها)، ضرایب معناداری در پیش‌بینی فرسودگی شغلی پرستاران دارند. همچنین یافته‌ها نشان داد که سه مؤلفه تعهد، پدیدآوری معنای فردی و تنظیم هیجان‌ها 39 درصد تغییرات فرسودگی شغلی پرستاران را تبیین ‌می‌کنند. بنابراین، ‌می‌توان نتیجه گرفت که سه عامل اساسی روان‌شناختی فوق فرسودگی شغلی را در پرستاران تبیین ‌می‌کنند.,"معنویت,تنظیم هیجانی,تعهد,کفایت شخصی"
https://japr.ut.ac.ir/article_57760.html,رضایت زناشویی یکی از مهم­ترین مؤلفه ­های عملکرد سالم در خانواده است. پژوهش حاضر با هدف بررسی رابطه بین رضایت­ مندی زوجیت با سبک­ های تفکر معلمان متأهل زن در شهر تهران به اجرا در آمد. برای این منظور، نمونه ­ای به حجم 200 نفر از معلمان متأهل زن در مدارس راهنمایی و متوسطه شهر تهران انتخاب شد. روش نمونه­ گیری تصادفی چند مرحله ­ای بود. پرسشنامه رضایت ­مندی زوجیت افروز و پرسشنامه سبک ­های تفکر استرنبرگ - واگنر به معلمان متاهل زن شهر تهران داده شد. 169 پرسشنامه مورد تحلیل آماری قرار گرفت. نتایج حاصل از تحلیل همبستگی دو مقیاس فوق حاکی از آن است که بین رضایت­ مندی کلی با برخی مؤلفه ­های سبک تفکر از قبیل تفکر قانون­ گذار، قضایی، پایورسالار، کلی­نگر، آزاداندیش در سطح اطمینان 99 درصد (01/0)=P با سبک ­های اجرایی، فردسالار و برون ­نگر در سطح اطمینان 95 درصد (05/0)=P رابطه مستقیم و معناداری وجود دارد. بین رضایت کلی زوجیت افروز با بعضی از مولفه­ ها از جمله تفکر جزیی­ نگر و درون­ نگر ارتباط معناداری یافت نشد. همچنین بین بیشتر مؤلفه ­های رضایت­ مندی زوجیت و مؤلفه­ های سبک ­های تفکر در سطح اطمینان 95 و 99 درصد رابطه معنادار و مستقیم وجود داشت و در برخی دیگر رابطه معناداری یافت نشد.,"رضایت مندی زوجیت,سبک تفکر,معلمان متأهل زن"
https://japr.ut.ac.ir/article_57756.html,"پژوهش حاضر با هدف ""تعیین اثربخشی مداخلۀ مبتنی بر تئوری انتخاب و واقعیت درمانی بر رضایت زناشویی زوجین"" انجام شد. در این پژوهش، از روش پژوهشی مورد منفرد با طرح AB استفاده شده است. بدین منظور تعداد 2 زوج (4 نفر) به روش نمونه­ گیری هدفمند انتخاب شدند و برای هر زوج 8 جلسه آموزش مفاهیم تئوری انتخاب و واقعیت درمانی ارائه گردید. ابزار مورد استفاده پرسشنامه زوجی اینریچ (السون، 1989) برای ارزیابی رضایت زناشویی زوج­ها بود. یافته­ های پژوهش طی تحلیل دیداری نمودار داده ­ها بر اساس شاخص­ های تحلیل دیداری و آمار توصیفی مورد تجزیه و تحلیل قرار گرفتند. نتایج تحقیق، اثربخش بودن مداخلۀ مبتنی بر تئوری انتخاب و واقعیت درمانی بر رضایت زناشویی را در هر دو زوج در طول جلسات مداخله و پیگیری نشان داد و نشان دهندۀ این بود که روند اثربخشی مداخله در زنان و مردان تقریبا یکسان است و در هر دو جنس تغییر روند صعودی، در متغیر رضایت زناشویی در طی مداخله و پیگیری نسبت به خط پایه نشان داده می­ شود. اما از نظر میزان پیشرفت، مردان در رضایت، رشد بهتری را نشان داده ­اند.","تئوری انتخاب,واقعیت درمانی,رضایت زناشویی,مورد منفرد"
https://japr.ut.ac.ir/article_55056.html,"هدف از پژوهش حاضر بررسی ویژگی ­های روانسنجی ""نرم افزار تقویت حافظه فعال"" است. این پژوهش کاربردی، و از نوع ابزارسازی، مبتنی بر ساخت و اعتباریابی ""نرم افزار تقویت حافظه فعال"" است و در قالبِ یک طرح شبه آزمایشی انجام شد. داده ‌های این مطالعه از 115 نفر از دانش آموزان پایه سوم (45نفر)، پایه چهارم (54 نفر) و پایه پنجم (16 نفر) دبستان جمع ­آوری شد. روایی محتوایی نرم ‌افـزار از طریق نظرخواهی از متخصصان و بررسی این نظرات از طریق آزمون اسپیرمن (1=rs)  تعیین شد. ""نرم افزار تقویت حافظه فعال""، خرده آزمون حافظه فعالِ مقیاس هوش آزمای تهران- استنفورد بینه و خرده آزمون حافظه فعالِ مقیاس هوشی وکسلر کودکان بر روی هر سه گروه اجرا شد. طبق ضریب همبستگی پیرسون بین تعداد پاسخ‌ های درست کودکان در بازی های این نرم افزار  و نمره حافظه فعال مقیاس وکسلر (809/0rp=) و نمره حافظه فعال مقیاس بینه (864/0rp=)  رابطه وجود دارد. بنابراین، ""نرم افزار تقویت حافظه فعال"" روایی محتوایی مناسبی دارد و همچنین با خرده آزمون حافظه فعالِ مقیاس هوشی وکسلر کودکان و خرده آزمون حافظه فعالِ مقیاس هوش آزمای تهران- استنفورد بینه روایی همزمان دارد و از ویژگی ‌های روانسنجی مناسبی برخوردار است.","نرم افزار تقویت حافظه فعال,حافظه فعال,روایی محتوایی,روایی همزمان,روانسنجی"
https://japr.ut.ac.ir/article_55054.html,هدف از پژوهش حاضر ساخت ابزاری روا و معتبر به‌ منظور سنجش مثبت ­نگری برای جمعیت دانشجویان ایرانی بود. پژوهش حاضر شامل دو مرحلۀ ساخت، متشکل از دو فاز تهیۀ نسخۀ پیش ‌مقدماتی و نسخۀ مقدماتی و مرحلۀ استانداردسازی مشتمل بر دو فاز بررسی ویژگی ‌های روان‌ سنجی و تهیۀ جدول‌های هنجاری بود. برای این منظور در مرحلۀ ساخت 105 آیتم نگارش شده و در انتهای این مرحله، مقیاس مقدماتی با 60 آیتم تهیه شد. در مرحلۀ استانداردسازی نسخۀ نهایی بر اساس داده‌ های گروه نمونه ‌ای شامل 850 نفر از دانشجویان دانشگاه ‌های تهران و با 35 آیتم تهیه شد. در ضمن از مقیاس تجدیدنظر شدۀ دلبستگی بزرگسالان، مقیاس ملی سلامت روان دانشجویان و فرم کوتاه سیاهۀ شخصیت پنج ‌عاملی نئو به ‌عنوان ابزار بررسی روایی مقیاس ساخته ‌شده استفاده شد. در ادامه نیز جدول ‌های هنجاری استخراج شد. نتایج حاصل از تحلیل عاملی اکتشافی گروه بیانگر وجود چهار عامل و تحلیل عاملی تأییدی نیز حاکی از برازش مناسب ‌تر ساختاری با چهار عامل اصلاح‌ شده است. بررسی اعتبار آیتم ‌ها، زیرمقیاس‌ ها و کل مقیاس مدل نهایی نشان داد که دامنۀ ضرایب همگونی درونی زیرمقیاس ‌ها بین 58/0 و 77/0 است. ضرایب همبستگی نمرۀ آیتم ‌ها با نمرۀ کل زیرمقیاس مربوطه بین 28/0 و 68/0 است. همچنین بررسی روایی ملاکی مقیاس بیانگر وجود روابط همسو و ناهمسوی ابزار بر اساس الگوهای پیش ‌بینی ‌شده در پیشینه است. مقیاس مثبت ‌نگری از ویژگی ‌های روان‌ سنجی مناسب برخوردار است و می‌توان از آن به‌ عنوان ابزاری مناسب در مجموعه ‌های مشاوره ‌ای و پژوهشی استفاده کرد.,"تحلیل آیتم,تحلیل عاملی,مثبت نگری,مقیاس سازی,استانداردسازی"
https://japr.ut.ac.ir/article_55046.html,این مطالعه وضعیت دانش ‏‏‏آموختگان رشته‌ روانشناسی را در دو دانشگاه بزرگ در ایران و کانادا در قالب دو مطالعه به روش آمیخته و کیفی  بررسی کرد. جامعه ‏آماری در مطالعه اول شامل دانش ‏‏آموختگان گروه روانشناسی سال ‏های 1380 تا 1387 دانشکده روانشناسی و علوم تربیتی دانشگاه تهران بود. نتایج نشان داد میزان اشتغال دانش ‌آموختگان سال 1380 بیشتر از سال 1387 است، وضعیت اشتغال دانش ‌آموختگان از نظر میزان اشتغال، تناسب شغلی، نوع اشتغال و اجبار برای ادامه تحصیل رضایت ­بخش است، طول دوره بیکاری دانش ‌آموختگان بین 1 تا 3 سال است، حقوق سالانه آنان بین 4 تا 6 هزار دلار و شبکه ‌های دوستی مهمترین راهبرد شغل یابی است. نتایج مصاحبه آنلاین نیز این نتایج را تایید نمود. نمونه ­های پژوهش در مطالعه دوم از بین دانش ‌آموختگان مقطع کارشناسی رشته روانشناسی دانشکده علوم انسانی دانشگاه آلبرتا در سال ‌‌های 2004 تا 2010 انتخاب شدند. عدم تناسب شغلی و تمایل به اشتغال در بخش خصوصی و عدم اجبار برای ادامه تحصیل مشهود بود. طول دوره بیکاری حدود 2 سال، چشم ‌انداز شغلی‌ نسبتا عالی و میانگین حقوق سالانه بین 70 تا 80 هزار دلار بود. شبکه‌ های دوستی مهمترین راهبرد شغل ‌یابی و کار پاره ‌وقت و داوطلبانه مهمترین عامل اشتغال بود.,"اشتغال,دانش ‏آموخته,روانشناسی,دانشگاه تهران,دانشگاه آلبرتا"
https://japr.ut.ac.ir/article_55044.html,خشونت خانوادگی می ­تواند تبعات ناخوشایندی به همراه داشته باشد. این معضل ناخوشایند به خصوص در افراد سوء مصرف کننده ­ی مواد شدیدتر است. این پدیده به دو شکل فیزیکی و روانشناختی است. تاکنون بیشتر مطالعاتی که در حیطه­ ی خشونت خانوادگی انجام شده اند، به طور عمده به تبعات ناشی از این پدیده­ ی ناخوشایند بر روی ابعاد فیزیکی و روانی زن­ ها پرداخته اند و پژوهش ­های اندکی بر روی افراد معتاد که دارای سابقه ­ی خشونت خانوادگی بودند، انجام شده است. با توجه به این که وجود این دو پدیده همزمان با یکدیگر می ­تواند تبعات خشونت خانوادگی را هم از لحاظ فیزیکی و هم روانشناختی دوچندان کند، لذا هدف از انجام این پژوهش بررسی خشونت خانوادگی با توجه به ویژگی­ های جمعیت شناختی بود. بدین منظور 105 نفر از افراد معتاد تحت درمان با متادون و عادی به روش نمونه گیری هدفمند انتخاب، و پرسشنامه خشونت خانوادگی بر روی آن­ها اجرا شد. تحلیل داده ها با استفاده از روش­ های آماری ضریب همبستگی، رگرسیون چندگانه، تحلیل واریانس چند متغیری (Manova) و تحلیل واریانس یک راهه (Anova) صورت گرفت. نتایج نشان داد، هیچ کدام از متغیر­های پیش بین (سن، تحصیلات، وضعیت تاهل) ضریب معناداری در معادله­ ی رگرسیون خشونت خانوادگی ندارد. همچنین بین میزان خشونت خانوادگی در گروه­ های سنی افراد تحت درمان نگهدارنده با متادون تفاوت معناداری وجود نداشت.,"خشونت,خشونت خانوادگی,اعتیاد"
https://japr.ut.ac.ir/article_55042.html,هدف از پژوهش حاضر، بررسی رابطه بین تجربه رایانه و مهارت‌های اجتماعی با خودکارآمدی دانش‌آموزان نابینای مقطع دبیرستان شهر تهران است. به این منظور ۱۲۹ دانش‌آموز (۳۶ دختر، ۹۳ پسر) از مدارس نابینایی شهر تهران با نمونه‌گیری در دسترس انتخاب شدند. برای بررسی متغیرهای پژوهش، از سه پرسشنامه تجربه رایانه (راستورن و همکاران، ۲۰۰۴)، مهارت­ های اجتماعی (گرشام و الیوت، ۱۹۹۰) و خودکارآمدی (شرر و همکاران، 1982) استفاده شد. نتایج تحلیل رگرسیون نشان داد که تجربه رایانه و مهارت‌های اجتماعی توانایی پیش‌بینی خودکارآمدی دانش‌آموزان نابینا را دارد. همچنین بین دختران و پسران نابینا در هر یک از متغیرهای تجربه رایانه، مهارت‌های اجتماعی و خودکارآمدی تفاوت معنا‌داری مشاهده نشد,"تجربه رایانه,مهارت های اجتماعی,خودکارآمدی,دانش آموزان نابینا"
https://japr.ut.ac.ir/article_54574.html,دو دهه تحقیقات گسترده نشان می ­دهند که تغییرپذیری ضربان قلب (HRV) با تنظیم هیجان ­ها، سلامت و بیماری ارتباط مستقیم دارد. کاهش HRV با افزایش علائم افسردگی، پیشرفت بیماری عروق کرونر قلب و افزایش خطر مرگ و میر پس از رویدادهای قلبی همراه است. هدف از این مطالعه بررسی تأثیر افزایش فرکانس رزونانس HRV از طریق مداخلات روانشناختی بر کاهش افسردگی بیماران به دنبال جراحی عروق کرونر قلب بود. نمونۀ مورد مطالعه 75 بیمار جراحی شده ­ی عروق کرونر بودند که از بین بیماران شرکت کننده در برنامۀ بازتوانی مرکز قلب تهران انتخاب شدند. این بیماران به­ صورت تصادفی در سه گروه: 1) مداخلات هیجان ­محور، 2) مداخلات مختلط (هیجان­محور و شناختی)، و 3) گروه کنترل قرار گرفتند. هر سه گروه پیش از مداخلات با استفاده از خرده ­مقیاس افسردگی DASS-21 و دستگاه ثبت و بازخورد HRV مورد ارزیابی قرار گرفتند. گروه ­ها به مدت 5 هفته تحت مداخلات درمانی بودند و پس از مداخلات به وسیلۀ همان ابزار و مقیاس ها مورد ارزیابی مجدد قرار گرفتند. نتایج نشان داد مداخلات هیجان ­محور و شناختی از طریق بازخورد HRV به بیمار موجب افزایش فرکانس رزونانس (01/0P<) و بهبود افسردگی بیماران به­ دنبال جراحی CABG می ­شوند (05/0P<). کاهش علائم افسردگی هم از نظر آماری و هم از نظر بالینی معنادار بود.,"مداخلات هیجان محور,مداخلات شناختی,افسردگی,فرکانس رزونانس,بیماری عروق کرونر قلب"
